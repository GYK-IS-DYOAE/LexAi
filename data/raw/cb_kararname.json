[
{"url": "https://www.mevzuat.gov.tr/mevzuat?MevzuatNo=177&MevzuatTur=19&MevzuatTertip=5", "full_text": "SİBER\n  GÜVENLİK BAŞKANLIĞI HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin Sayısı : 177 Yayımlandığı Resmî Gazetenin Tarihi - Sayısı : 8/1/2025 - 32776 BİRİNCİ BÖLÜM Başlangıç Hükümleri Amaç MADDE\n1- (1) Bu Cumhurbaşkanlığı Kararnamesinin\namacı, Siber Güvenlik Başkanlığının kuruluşu ile teşkilat, görev, yetki ve\nsorumluluklarına ilişkin usul ve esasları düzenlemektir. Tanımlar MADDE 2- (1) \nBu Cumhurbaşkanlığı Kararnamesinde geçen; a)  Başkan: Siber\nGüvenlik Başkanını, b)  Başkanlık: Siber Güvenlik\nBaşkanlığını, ifade eder. İKİNCİ BÖLÜM Kuruluş, Görev ve Yetkiler Kuruluş MADDE 3- (1) Bu\nCumhurbaşkanlığı Kararnamesi ve ilgili diğer mevzuatla verilen görev ve\nyetkileri yerine getirmek üzere Cumhurbaşkanlığına bağlı, kamu tüzel kişiliğini\nhaiz, özel\nbütçeli ve merkezi Ankara’da bulunan Siber\nGüvenlik Başkanlığı kurulmuştur. Başkanlığın görev ve\nyetkileri MADDE 4- (1) Başkanlığın\ngörev ve yetkileri şunlardır: [1] a)  Siber güvenliğin\nsağlanması amacıyla politika, strateji ve hedefleri belirlemek, eylem planları\nhazırlamak, mevzuat çalışmalarını yürütmek, ilgili faaliyetlerin\nkoordinasyonunu sağlamak, bunların etkin şekilde uygulanmasını takip etmek. b) Siber güvenlik\nkonusunda bilinçlendirme, eğitim ve farkındalığı artırma çalışmaları yürütmek. c)  Siber güvenlik ve\nbilgi güvenliğini destekleyici projeler yürütmek. ç)  Siber güvenlik\nalanında kamu, özel sektör ve üniversiteler arasındaki işbirliğinin artırılmasına\nyönelik çalışmalar yapmak. d) Siber güvenlik ekosistemi\nile yerli ve millî ürün ve teknolojilerin geliştirilmesine ve yerli\ngirişimcilerin dünya pazarında rekabetçi konuma gelmesine yönelik çalışmalar\nyapmak. e) Siber güvenliğe\nilişkin ihtiyaç duyulan alanlarda Ar-Ge ve teknoloji transferi yapmak. f) Siber güvenlik ile\nilgili yurtiçinde veya yurtdışında düzenlenen tatbikat, etkinlik ve fuarlara\nkatılımın özendirilmesine yönelik çalışmalar yürütmek. g) Siber güvenlik\nzafiyetlerinin tespit edilmesi amacıyla çalışmalar yürütmek. ğ) Siber güvenlik alanındaki\nkapasitenin kritik alanlara yönlendirilmesi ve mükerrer yatırımların önlenmesi\niçin öncelikli siber güvenlik alanlarını belirlemek. h) Siber\ngüvenlik acil durum ve kriz yönetim planları oluşturmak, bu planlar\nçerçevesinde ortak operasyon merkezleri kurmak. ı) Siber\ngüvenlik alanında kamu kurum ve kuruluşları tarafından verilecek teşviklere\nilişkin görüş bildirmek. i) (Ek:RG-28/3/2025-32855-CK-183/23\nmd.) Kamunun dijital dönüşümüne ve kamuda yapay zekâ uygulamalarına\nöncülük etmek, Dijital Türkiye (e-devlet) hizmetlerinin sunumuna aracılık etmek,\nbu alanlarda kurumlar arası işbirliğini artırmak ve koordinasyonu sağlamak. j) Mevzuatla verilen diğer görevleri yapmak. ÜÇÜNCÜ BÖLÜM Başkanlık Teşkilatı Başkanlık MADDE 5- (1) \nBaşkanlık; Başkan ve hizmet birimlerinden meydana gelir. (2) Yurtiçinde Başkan\ntarafından, yurtdışında Başkanın teklifi üzerine Cumhurbaşkanı kararıyla\ntemsilcilik kurulabilir. Başkan MADDE 6 - (1) Başkan, Başkanlığın en üst amiridir. (2) Başkan, mevzuatla Başkanlığa\nverilen görevlerin yürütülmesinden Cumhurbaşkanına karşı sorumludur. Hizmet birimleri MADDE 7- (1) Başkanlığın hizmet birimleri şunlardır: a) Siber\nSavunma Genel Müdürlüğü. b) Siber\nMukavemet Genel Müdürlüğü. c) Ekosistem\nGeliştirme Genel Müdürlüğü. ç) Dış\nİlişkiler Dairesi Başkanlığı. d) Yönetim\nHizmetleri Dairesi Başkanlığı. e) Hukuk\nMüşavirliği. f) Basın ve\nHalkla İlişkiler Müşavirliği. (2) Başkanlığın hizmet\nbirimlerinin görev ve yetkileri, Başkanlığın faaliyet alanına uygun olarak Başkanlık\ntarafından çıkarılan yönetmelikle düzenlenir. DÖRDÜNCÜ BÖLÜM Çeşitli ve\nSon Hükümler Çalışma\ngrupları MADDE 8- (1) Başkanlık, görev alanına giren konularla ilgili\nolarak bakanlıklar, kamu kurum ve kuruluşları, meslek odaları, sivil toplum\nkuruluşları, özel sektör temsilcileri ve konu ile ilgili uzmanların katılımı ile\nçalışma grupları oluşturabilir. Düzenleme görev ve yetkisi MADDE 9- (1) Başkanlık; görev,\nyetki ve sorumluluk alanına giren konularda idari düzenlemeler yapabilir. Yetki devri MADDE 10- (1) Başkan ve her kademedeki Başkanlık yöneticisi sınırlarını\naçıkça belirtmek ve yazılı olmak şartıyla yetkilerinden bir kısmını alt\nkademelere devredebilir. Yetki devri, uygun araçlarla ilgililere duyurulur.\nAncak yetki devri, yetki devreden amirin sorumluluğunu kaldırmaz. Kadro ihdası MADDE 11- (1) Ekli listede\nyer alan kadrolar ihdas edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin eki (I) sayılı Cetvele Siber Güvenlik Başkanlığı\nbölümü olarak eklenmiştir. [2] Değiştirilen ve\nyürürlükten kaldırılan hükümler MADDE 12- (1 sayılı Cumhurbaşkanlığı Teşkilatı\nHakkında Cumhurbaşkanlığı Kararnamesi ile ilgili olup yerine işlenmiştir.) Geçiş hükümleri GEÇİCİ MADDE 1- (1)\nBaşkanlıkça yürütülmesi gereken görevler, Başkanlıkta ilgili birimler\noluşturulup faaliyete geçene kadar ilgili kamu kurum ve kuruluşları tarafından\nyerine getirilmeye devam edilir. Yürürlük MADDE 13- (1) Bu Cumhurbaşkanlığı\nKararnamesi yayımı tarihinde yürürlüğe girer. Yürütme MADDE 14- (1) Bu Cumhurbaşkanlığı Kararnamesi hükümlerini\nCumhurbaşkanı yürütür. 177\nSAYILI CUMHURBAŞKANLIĞI KARARNAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİ İLE ANAYASA MAHKEMESİ TARAFINDAN İPTAL EDİLEN HÜKÜMLERİN\nYÜRÜRLÜĞE GİRİŞ TARİHİNİ GÖSTERİR TABLO Değiştiren Cumhurbaşkanlığı\n  Kararnamesinin/Anayasa Mahkemesi Kararının 1 sayılı Cumhurbaşkanlığı Kararnamesinin Değişen\n  Maddeleri Değişikliğin Yürürlüğe Giriş Tarihi Sayısı Resmî Gazete Tarihi 183 28/3/2025 4 28/3/2025 [1] 28/3/2025 tarihli ve 32855 sayılı Resmî Gazete’ de yayımlanan 183 sayılı\nCumhurbaşkanlığı Kararnamesinin 23 inci maddesiyle, bu fıkranın (ı) bendinden\nsonra gelmek üzere (i) bendi eklenmiş ve sonraki bent buna göre teselsül\nettirilmiştir. [2] Bu maddede belirtilen\nekli listeyi görmek için bu Cumhurbaşkanlığı Kararnamesinin yayımlandığı Resmî\nGazete’ye bakınız."},
{"url": "https://www.mevzuat.gov.tr/mevzuat?MevzuatNo=172&MevzuatTur=19&MevzuatTertip=5", "full_text": "NÜFUS POLİTİKALARI\n  KURULU HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı : 172 Yayımlandığı\n  Resmî Gazetenin Tarihi - Sayısı :\n  25/12/2024 - 32763 Amaç MADDE\n1- (1) Bu Cumhurbaşkanlığı Kararnamesinin amacı Nüfus Politikaları Kurulunun\nkuruluş, görev ve yetkilerine ilişkin usul ve esasları düzenlemektir. Tanımlar MADDE\n2- (1) Bu Cumhurbaşkanlığı Kararnamesinde geçen; a)\nBaşkan: Nüfus Politikaları Kurulu Başkanını, b)\nKurul: Nüfus Politikaları Kurulunu, ifade\neder. Kurul MADDE\n3 -\n(1) Nüfus politikalarının eşgüdüm içerisinde bütüncül bir yaklaşımla\noluşturulmasını ve daha etkin uygulanmasını sağlamak, demografik yapıdaki\ngelişmeleri izlemek ve değerlendirmek üzere Aile ve Sosyal Hizmetler Bakanlığı\nbünyesinde Nüfus Politikaları Kurulu kurulmuştur. (2)\nKurul, Cumhurbaşkanı Yardımcısı başkanlığında, Adalet Bakanı, Aile ve Sosyal\nHizmetler Bakanı, Çalışma ve Sosyal Güvenlik Bakanı, Gençlik ve Spor Bakanı, Hazine\nve Maliye Bakanı, İçişleri Bakanı, Millî Eğitim Bakanı, Sağlık Bakanı, Diyanet\nİşleri Başkanı, İletişim Başkanı, Strateji ve Bütçe Başkanı ve Türkiye\nİstatistik Kurumu Başkanından oluşur. Cumhurbaşkanı Yardımcısının katılamadığı\nhallerde Kurula Aile ve Sosyal Hizmetler Bakanı başkanlık eder. (3)\nKurul, toplantılarını altı ayda bir gerçekleştirir. Başkan tarafından gerekli\ngörülmesi halinde Kurul daha sık aralıklarla toplantı yapabilir. (4)\nBaşkan tarafından gerekli görülmesi halinde Kurul toplantılarına gündemle\nilgili bakanlar ve kamu görevlileri ile özel sektör, sivil toplum kuruluşları,\nmeslek kuruluşları, sendikalar ve üniversitelerin temsilcileri davet\nedilebilir. (5) Kurul\ntarafından, eylem planı başlıkları ve belirlenen öncelikler doğrultusunda\nçalışmaları yürütmek, teknik faaliyetlerin yönlendirilmesi ile eşgüdümünü ve\ntakibini yapmak amacıyla komiteler ve çalışma grupları oluşturulur. Kurulun görev ve yetkileri MADDE 4 -\n(1) Kurulun görev ve yetkileri şunlardır: a)\nNüfus politikaları alanında genel koordinasyonu sağlamak. b) Nüfus politikalarının oluşturulması ve uygulanmasında\ngörev ve sorumluluğu bulunan kurum ve kuruluşlar arasında işbirliği sağlamak ve\nbu kapsamda hazırlanacak eylem planı aracılığıyla planlı ve bütüncül bir\nyaklaşımla çalışmaları koordine etmek. c) Nüfus politikaları ile ilgili yürütülen\nulusal ve uluslararası çalışmaları izlemek ve değerlendirmek, gerektiğinde\npolitika uygulamalarına yönelik etki analizleri yaptırmak. ç) Nüfus politikaları ile ilgili\nçalışmalarda birden fazla kurumun görev ve yetki alanına giren hususlarda komiteler\nve/veya çalışma grupları oluşturmak ve bunların iş programları ile çalışma usul\nve esaslarını belirlemek. d)\nDemografik yapıda meydana gelen değişimler ile doğurganlık oranının azalmasına\nneden olan faktörleri ve bunların ortaya çıkardığı sonuçları kapsamlı olarak incelemek\nve gerekli tedbirlerin alınmasını sağlamak. e)\nDoğurganlık hızının nüfusun yenilenme seviyesinin üzerinde tutulması ve aile\nkurumunun güçlendirilmesi suretiyle sağlıklı ve dinamik nüfus yapısının korunması\niçin kısa, orta ve uzun vadeli politikaların oluşturulmasını sağlamak. f) Kurul kararları ve\neylem planının uygulama sonuçlarını değerlendirmek. (2) Kurul faaliyetleri ile Kurul kararları\nve eylem planının uygulama sonuçları Başkan tarafından Cumhurbaşkanına sunulur. Sekretarya MADDE\n5 -\n(1) Kurulun sekretarya hizmetlerini yürütmek üzere Aile ve Sosyal Hizmetler\nBakanlığınca bir bakan yardımcısı ve yeterli sayıda personel görevlendirilir.\nSekretarya, Başkana karşı sorumludur. (2)\nSekretaryanın görev ve yetkileri şunlardır: a)\nKurulun görev alanına giren politika ve program önceliklerini yansıtan eylem\nplanının hazırlık, uygulama ve izleme çalışmalarını ilgili kurumlarla koordine\nederek yürütmek. b)\nKurul toplantılarına yönelik üyelerin gündem önerilerini Başkanın onayına\nsunmak. c)\nToplantı davetinin yapılması, gündeme ilişkin dokümanların üyelerle\npaylaşılması ile diğer toplantı hazırlıklarını yürütmek. ç)\nKurul toplantılarında alınan kararların uygulanmasına yönelik izleme ve\ndeğerlendirme yapmak ve sonuçlarını Kurula sunmak. d)\nKurul çalışmalarına ve eylem planının uygulanmasına yönelik Kurul toplantısı\nöncesi ilerleme raporlarını hazırlamak ve Başkana sunmak. e)\nBaşkanı bilgilendirerek Kurul çalışmalarına ilişkin gerekli diğer faaliyetleri\nilgili kurum ve kuruluşlar, komiteler ve çalışma grupları ile işbirliği içinde\nyürütmek. f)\nKurulun görev alanıyla ilgili Başkan tarafından verilen diğer işleri yapmak. Yürürlük MADDE\n6- (1) Bu Cumhurbaşkanlığı Kararnamesi yayımı tarihinde yürürlüğe girer. Yürütme MADDE\n7- (1) Bu Cumhurbaşkanlığı Kararnamesi hükümlerini Cumhurbaşkanı yürütür."},
{"url": "https://www.mevzuat.gov.tr/mevzuat?MevzuatNo=171&MevzuatTur=19&MevzuatTertip=5", "full_text": "AİLE ENSTİTÜSÜ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı : 171 Yayımlandığı\n  Resmî Gazetenin Tarihi - Sayısı :\n  25/12/2024 - 32763 BİRİNCİ\nBÖLÜM Başlangıç\nHükümleri Amaç MADDE 1- (1) Bu Cumhurbaşkanlığı Kararnamesinin amacı, Aile\nEnstitüsünün kuruluşu ile teşkilat, görev, yetki ve sorumluluklarına ilişkin\nusul ve esasları düzenlemektir. Tanımlar MADDE 2- (1) Bu Cumhurbaşkanlığı Kararnamesinde geçen; 1) Bakan:\nAile ve Sosyal Hizmetler Bakanını, 2) Bakanlık:\nAile ve Sosyal Hizmetler Bakanlığını, 3) Danışma\nKurulu: Aile Enstitüsü Danışma Kurulunu, 4) Enstitü:\nAile Enstitüsünü, 5) Genel\nMüdür: Aile Enstitüsü Genel Müdürünü, 6) Genel\nMüdürlük: Aile Enstitüsü Genel Müdürlüğünü, 7) Yönetim\nKurulu: Aile Enstitüsü Yönetim Kurulunu, ifade eder. İKİNCİ BÖLÜM Kuruluş,\nGörev ve Yetkiler Kuruluş MADDE 3- (1) Bu Cumhurbaşkanlığı Kararnamesi ve ilgili diğer mevzuatta\nverilen görev ve yetkileri yerine getirmek üzere Bakanlığa bağlı ve merkezi\nAnkara’da bulunan Aile Enstitüsü kurulmuştur. Enstitünün\ngörev ve yetkileri MADDE 4- (1) Enstitünün görev ve yetkileri şunlardır: a)\nAile yapısının ve değerlerinin korunması, güçlendirilmesi, ailenin sosyal\nrefahının artırılması, kadın, çocuk, engelli, yaşlı, şehit yakını, gazi ve gazi\nyakını ile ilgili politikalara veri oluşturmaya yönelik tüm Bakanlık faaliyetlerini\nkapsayan araştırmaları yürütmek. b) Bakanlığın\nfaaliyet alanı ile ilgili olarak süreklilik arz eden, ulusal ve stratejik\nnitelikte olan araştırma faaliyetlerini sektörler ve disiplinler arası bir\nyaklaşımla yürütmek. c) Panel, boylamsal\nve periyodik araştırmalar gibi uzun süren ve büyük örneklem üzerinde çalışma\ngerektiren araştırmaları yürütmek. ç) Görev alanı\nkapsamındaki araştırmalara ilişkin etki analizi yapmak, eğitim, yayın ve\ndanışmanlık faaliyetlerini yürütmek. d) Sosyal hizmetlerin\niyileştirilmesi ile ilgili alanlarda ihtiyaç duyulan uzmanlık ve sertifika\nprogramları ile seminer, sempozyum, konferans ve benzeri etkinlikleri\ndüzenlemek. e) Bakanlığın\ngörev alanına giren hizmetlerin ilke ve standartlarının geliştirilmesine\nyönelik araştırma faaliyetlerini yürütmek. f) Bakanlığın görevleri\nkapsamında bilimsel araştırma ve veri analizi ile ilgili olarak kamu kurum ve\nkuruluşları, üniversiteler ve sivil toplum kuruluşları ile işbirlikleri\ngeliştirmek. g) Ulusal ve\nuluslararası düzeydeki bilimsel literatür ve araştırmaları izlemek,\ndeğerlendirmek, raporlamak ve sosyal hizmet modeli oluşturmak. ğ) Demografik\ndeğişimler ve eğilimler ile bunların aile yapısı üzerindeki olası etkilerini ve\nsorun alanlarını belirlemek üzere bilimsel araştırma ve veri analizi yapmak. h) Bakan\ntarafından verilen diğer görevleri yapmak. ÜÇÜNCÜ BÖLÜM Teşkilat Teşkilat MADDE 5- (1) Enstitü; merkez teşkilatından meydana gelir. (2)\nEnstitü teşkilatı; Genel Müdürlük, Yönetim Kurulu ve Danışma Kurulundan oluşur. (3)\nGenel Müdürlüğün hizmet birimleri ve bu birimler ile Enstitü kurullarının çalışma\nusul ve esasları, bu Cumhurbaşkanlığı Kararnamesinde belirtilen faaliyet alanı\nile görev ve yetkilere uygun olarak Bakanlık tarafından çıkarılan yönetmelikle\nbelirlenir. Genel Müdürlük MADDE 6- (1) Genel Müdürlük; Enstitünün yürütme organı olup Genel\nMüdür ve daire başkanlıklarından oluşur. Daire başkanlıklarının sayısı dördü\ngeçemez. (2) Genel Müdür, Enstitünün\nhizmet birimlerinin en üst amiridir ve mevzuatla Enstitüye verilen görevlerin\nyürütülmesinden Bakana karşı sorumludur. Yönetim Kurulu MADDE 7- (1) Yönetim Kurulu, Enstitünün karar organıdır ve başkanı\nBakandır. (2) Yönetim\nKurulu dokuz üyeden oluşur ve üyeler Bakan tarafından Bakanlık üst kademe\nyöneticileri arasından belirlenir. (3) Yönetim Kurulu en az iki ayda\nbir toplanır. Yönetim\nKurulunun görev ve yetkileri MADDE 8- (1) Yönetim Kurulunun görev ve yetkileri şunlardır: a)\nEnstitünün yıllık çalışma programını kabul etmek. b) Enstitünün\npolitika önerileri ile strateji ve hedeflerini karara bağlamak. c) Danışma\nKurulunun tavsiye kararlarını görüşüp karara bağlamak. ç)\nEnstitünün performans ile hizmet kalite standartlarını karara bağlamak. Danışma Kurulu MADDE 9- (1) Danışma Kurulu; Bakanın görevlendireceği Bakan\nYardımcısının başkanlığında, Bakanlıktan iki üye, Adalet Bakanlığı, İçişleri\nBakanlığı, Millî Eğitim Bakanlığı, Sağlık Bakanlığı ve Diyanet İşleri\nBaşkanlığından birer üye ile Bakanlığın faaliyet alanıyla ilgili çalışmaları olan\nkişilerden belirlenen yedi üye olmak üzere toplam onbeş üyeden oluşur. (2) Danışma Kurulu yılda\nen az dört kez toplanır. (3) İhtiyaç\nduyulması halinde alanında uzman kişiler Danışma Kuruluna davet edilebilir. Danışma\nKurulunun görev ve yetkileri MADDE 10- (1) Danışma Kurulunun görev ve yetkileri şunlardır: a) Enstitünün yıllık faaliyetlerini\ndeğerlendirmek ve Enstitü çalışmaları hakkında Yönetim Kuruluna görüş bildirmek. b) Yönetim Kuruluna\nEnstitü çalışmalarının etkinliğini artırıcı tavsiye kararları sunmak. c) Enstitü\ntarafından hazırlanan bilimsel araştırma, yayın ve benzeri çalışmalar hakkında\nYönetim Kuruluna görüş bildirmek. DÖRDÜNCÜ\nBÖLÜM Çeşitli ve\nSon Hükümler Uygulanacak\nortak hükümler MADDE\n11 - (1) Bu Cumhurbaşkanlığı Kararnamesinde hüküm bulunmayan\nhâllerde, 4 sayılı Bakanlıklara Bağlı, İlgili, İlişkili Kurum ve Kuruluşlar ile\nDiğer Kurum ve Kuruluşların Teşkilatı Hakkında Cumhurbaşkanlığı Kararnamesinin\n“Ortak Hükümler” başlıklı bölüm hükümleri uygulanır. Kadrolar MADDE 12- (1)\nEkli (1) sayılı listede yer alan kadrolar iptal edilerek 2 sayılı Genel Kadro ve\nUsulü Hakkında Cumhurbaşkanlığı Kararnamesinin eki (I) sayılı Cetvelinin Aile\nve Sosyal Hizmetler Bakanlığı bölümünden çıkarılmış ve ekli (2) sayılı listede\nyer alan kadrolar ihdas edilerek 2 sayılı Cumhurbaşkanlığı Kararnamesinin eki\n(I) sayılı Cetvele Aile Enstitüsü bölümü olarak eklenmiştir. [1] Yürürlük MADDE 13- (1)\nBu Cumhurbaşkanlığı Kararnamesi yayımı tarihinde yürürlüğe girer. Yürütme MADDE 14- (1)\nBu Cumhurbaşkanlığı Kararnamesi hükümlerini Cumhurbaşkanı yürütür. [1] Bu maddede\nbelirtilen ekli listeyi görmek için bu Cumhurbaşkanlığı Kararnamesinin\nyayımlandığı Resmî Gazete’ye bakınız."},
{"url": "https://www.mevzuat.gov.tr/mevzuat?MevzuatNo=148&MevzuatTur=19&MevzuatTertip=5", "full_text": "TÜRKİYE\n  OKUL SPORLARI FEDERASYONUNUN KAPATILMASI HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin\n  Sayısı         : 148 Yayımlandığı Resmî\n  Gazetenin Tarihi – Sayısı : 9/6/2023-32216 Amaç MADDE 1 - (1) Bu Cumhurbaşkanlığı\nKararnamesinin amacı, Türkiye Okul Sporları Federasyonunun kapatılmasıdır. Türkiye Okul Sporları Federasyonunun kapatılması MADDE 2 - (1) Görevleri Gençlik ve Spor\nBakanlığı Spor Hizmetleri Genel Müdürlüğünce yürütülmek üzere, Türkiye Okul\nSporları Federasyonu başkaca bir işleme gerek kalmaksızın kapatılmıştır. Yürürlük MADDE 3 - (1) Bu Cumhurbaşkanlığı\nKararnamesi yayımı tarihinde yürürlüğe girer. Yürütme MADDE 4 - (1) Bu Cumhurbaşkanlığı\nKararnamesi hükümlerini Cumhurbaşkanı yürütür."},
{"url": "https://www.mevzuat.gov.tr/mevzuat?MevzuatNo=144&MevzuatTur=19&MevzuatTertip=5", "full_text": "DOĞAL\n  GAZ TÜKETİMİNE İLİŞKİN SİSTEM KULLANIM BEDELLERİ HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin\n  Sayısı         : 144 Yayımlandığı Resmî\n  Gazetenin Tarihi – Sayısı : 1/5/2023-32177 Amaç MADDE 1 -\n(1) Bu Cumhurbaşkanlığı Kararnamesinin amacı; konut, ibadethane ve cemevi\nabonelerinin ödeyeceği doğal gaz tüketimine ilişkin sistem kullanım bedeli ile\ndiğer tutarların Enerji ve Tabii Kaynaklar Bakanlığı bütçesinden karşılanmasına\nilişkin usul ve esasları düzenlemektir. Sistem kullanım\nbedellerinin karşılanması MADDE 2 -\n(1) Konut, ibadethane ve cemevi abonelerinin 24/4/2023 (bu tarih dâhil)  tarihinden\n31/5/2023 (bu tarih dâhil) tarihine kadar olan ilk fatura tahakkukları\nkapsamındaki sistem kullanım bedellerinin tamamı ile 1/5/2024 tarihine kadar\ntahakkuk edecek sonraki faturalarda 25 Sm 3 ’e kadar olan doğal gaz\ntüketimine ilişkin sistem kullanım bedelleri Enerji ve Tabii Kaynaklar\nBakanlığı bütçesinden karşılanır. (2) Konut, ibadethane ve\ncemevi abonelerinin 20/3/2023 tarihli ve 6974 sayılı Cumhurbaşkanı Kararı\nkapsamında tahakkuk ettirilecek ilk faturadaki doğal gaz tüketimlerinin  otuz günlük\nkısmına tekabül eden sistem kullanım bedelleri Enerji ve Tabii Kaynaklar\nBakanlığı bütçesinden karşılanır. (3) Bu madde kapsamında\nolan sistem kulanım bedellerine ilişkin tahakkuk edecek diğer tutarlar Enerji\nve Tabii Kaynaklar Bakanlığı bütçesinden karşılanır. Uygulamaya ilişkin usul\nve esaslar MADDE 3 -\n(1) Bu Cumhurbaşkanlığı Kararnamesinin uygulanmasına ilişkin usul ve esaslar Enerji\nve Tabii Kaynaklar Bakanlığının görüşü alınmak suretiyle Enerji Piyasası\nDüzenleme Kurumunca belirlenir. Yürürlük MADDE 4 -\n(1) Bu Cumhurbaşkanlığı Kararnamesi yayımı tarihinde yürürlüğe girer. Yürütme MADDE 5 -\n(1) Bu Cumhurbaşkanlığı Kararnamesi hükümlerini Cumhurbaşkanı yürütür."},
{"url": "https://www.mevzuat.gov.tr/mevzuat?MevzuatNo=123&MevzuatTur=19&MevzuatTertip=5", "full_text": "BAZI KAMU\n  KURUM VE KURULUŞLARINA KADRO İHDAS EDİLMESİ VE İHDAS\n  EDİLEN KADROLARA EMSAL BELİRLENMESİ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 123 Yayımlandığı\n  Resmî Gazetenin Tarihi – Sayısı : 15/2/2023 – 32105 MADDE 1 -\nEkli (1) sayılı listede yer alan kadrolar ihdas edilerek 2 sayılı Genel Kadro\nve Usulü Hakkında Cumhurbaşkanlığı Kararnamesinin eki (I) sayılı cetvelin\nilgili bölümlerine eklenmiştir. MADDE 2- (İptal\nmadde ve ekli liste: Anayasa Mahkemesinin 4/5/2023 Tarihli ve E: 2023/72, K:\n2023/75 Sayılı Kararı ile.) [1] MADDE 3 -\nBu Cumhurbaşkanlığı Kararnamesi yayımı tarihinde yürürlüğe girer. MADDE 4 -\nBu Cumhurbaşkanlığı Kararnamesi hükümlerini Cumhurbaşkanı yürütür. 123 SAYILI CUMHURBAŞKANLIĞI\nKARARNAMESİNDE DEĞİŞİKLİK YAPAN CUMHURBAŞKANLIĞI KARARNAMELERİ İLE ANAYASA\nMAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR\nTABLO Değiştiren Cumhurbaşkanlığı Kararnamesinin/Anayasa Mahkemesi Kararının 1 sayılı\n  Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi Anayasa\n  Mahkemesinin 4/5/2023 Tarihli ve E: 2023/72, K: 2023/75 Sayılı Kararı 26/07/2023 2,\n  (2) sayılı liste Yayımlanmasından\n  başlayarak dokuz ay sonra (26/4/2024) [1] Bu\nmaddede belirtilen ekli listeyi görmek için bu Cumhurbaşkanlığı Kararnamesinin\nyayımlandığı Resmî Gazete’ye bakınız."},
{"url": "https://www.mevzuat.gov.tr/mevzuat?MevzuatNo=117&MevzuatTur=19&MevzuatTertip=5", "full_text": "ULUDAĞ\n  ALAN BAŞKANLIĞI HAKKINDA CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 117 Yayımlandığı\n  Resmî Gazetenin Tarihi – Sayısı : 26/1/2023 - 32085 BİRİNCİ\nBÖLÜM Başlangıç\nHükümleri Amaç MADDE\n1- (1)\nBu Cumhurbaşkanlığı Kararnamesinin amacı; 18/1/2023 tarihli ve 7432 sayılı\nUludağ Alanı Hakkında Kanuna ekli Harita ve Koordinat Listesinde sınırları\nbelirtilen Uludağ Alanının doğal sit alanları ve diğer korunan alanları ile birlikte jeolojik ve biyolojik varlıklar, su ve benzeri\nkaynak değerlerinin korunması, yaşatılması, geliştirilmesi, tanıtılması, planlanması, yönetilmesi ve denetlenmesi ile Uludağ Alanında yürütülen\nfaaliyetlerin düzenlenmesini sağlamak üzere Uludağ Alan Başkanlığının kurulması\nile görev ve yetkilerini düzenlemektir. Tanımlar MADDE\n2- (1) Bu Cumhurbaşkanlığı Kararnamesinde geçen; a) Bakan: Kültür ve Turizm Bakanını, b) Bakanlık: Kültür ve Turizm Bakanlığını, c) Başkan: Uludağ Alan Başkanını, ç) Başkanlık: Uludağ Alan Başkanlığını, d) Danışma Kurulu: Başkanlığa danışmanlık\netmek ve tavsiyelerde bulunmak üzere kurulan kurulu, e) Geçiş dönemi koruma esasları ve kullanma şartları: Uludağ\nAlan planları yürürlüğe girinceye kadar uyulacak esasları, f) Komisyon: Uludağ Alan Komisyonunu, g)\nUludağ Alanı: 7432 sayılı Kanuna ekli Harita ve Koordinat Listesinde sınırları\nbelirtilen ve bu Cumhurbaşkanlığı Kararnamesi kapsamında Başkanlığın yetkili ve\ngörevli olduğu alanı, ğ) Uludağ Alan planları: 7432 sayılı Kanun hükümlerine göre hazırlanan, Uludağ Alanının\nkorunması, geliştirilmesi, yönetimi, tanıtılması, koruma esasları ve kullanma\nşartlarının belirlenmesi, bölgede yer alan konaklama ile kış ve dağ turizmi tesislerinin yapılması,\niyileştirilmesi, yenilenmesi ve geliştirilmesi, ulaşım yöntemleri ve altyapı\ntesislerinin tasarım esaslarının belirlenmesi konularında hedefleri,\nstratejileri ve kararları belirleyen her tür ve ölçekteki planları, ifade eder. İKİNCİ BÖLÜM Başkanlık Teşkilatı Kuruluş MADDE 3- (1) 7432 sayılı Kanun ve bu Cumhurbaşkanlığı\nKararnamesinde verilen görevleri yürütmek üzere, kamu tüzel kişiliğini haiz,\nözel bütçeli, Bakanlık ile ilgili ve merkezi Uludağ Alanı sınırları içerisinde\nbulunan Uludağ Alan Başkanlığı kurulmuştur. Başkanlığın görev ve yetkileri MADDE\n4- (1) Başkanlığın görev ve yetkileri şunlardır: a) 7432 sayılı Kanunla Başkanlığa verilen görev ve yetkiler\nkapsamındaki her türlü iş ve işlemleri yürütmek. b) Bakan\ntarafından verilen diğer görevleri yapmak. (2) (İptal\nfıkra: Anayasa Mahkemesinin 5/11/2024 Tarihli ve E: 2023/66, K: 2024/185 Sayılı\nKararı ile.) Başkanlık teşkilatı MADDE 5- (1)\nBaşkanlık; Başkan ve hizmet birimlerinden oluşur. (2) Başkanlığın en üst yöneticisi olan\nBaşkan, Başkanlığın genel yönetim ve temsilinden sorumludur. (3) Başkan, bu Cumhurbaşkanlığı\nKararnamesi ve diğer mevzuatta kendisine verilen yetki ve görevleri Bakana\nkarşı sorumlu olarak kullanır ve yerine getirir. Başkan, Başkanlık\nhizmetlerini mevzuat hükümlerine, Başkanlığın amaç ve politikalarına, stratejik\nplana uygun olarak düzenler ve yürütür. Bu amaçla, Başkanlık birimlerine\ngereken emirleri verir, bunların uygulanmasını gözetir ve sağlar. (4) Başkana izin, hastalık, yurtiçi ve\nyurtdışı görevlendirme ve görevde bulunmadığı diğer hâllerde öncelikle Alan\nPlanlama ve Uygulama Grup Başkanı vekâlet eder. (5) Başkanlığın hizmet birimleri\nşunlardır: a) Alan Planlama ve Uygulama Grup\nBaşkanlığı. b) Alan Yönetimi, Altyapı ve İdari\nHizmetler Grup Başkanlığı. Hizmet birimlerinin görevleri MADDE 6- (1)\nHizmet birimlerinin görevleri şunlardır: a) Alan Planlama ve Uygulama Grup\nBaşkanlığı: 1) Uludağ Alan planlarını Komisyona sunmak üzere hazırlamak\nveya ilgili mevzuata göre hazırlatmak ve Komisyonca uygun bulunan planları\nBakan Oluruna sunmak, meri planların uygulamasını denetlemek. 2) Uludağ Alan planlarına esas hâlihazır\nharitaları ve jeolojik/jeoteknik etütleri yapmak veya ilgili mevzuata göre\nyaptırmak. 3) Geçiş dönemi koruma esasları ve\nkullanma şartlarını hazırlayarak Komisyona sunmak. 4) Komisyonun ve Danışma Kurulunun\nsekretarya hizmetlerini yürütmek. 5) (İptal alt bent: Anayasa\nMahkemesinin 5/11/2024 Tarihli ve E: 2023/66, K: 2024/185 Sayılı Kararı ile.) 6) Uludağ Alanının korunması ve\ngeliştirilmesine yönelik her türlü araştırma, projelendirme ve eylem planlarını\nhazırlamak ve bunların uygulama esaslarını belirlemek ve izlemek. 7) Uludağ Alanında yapılan uygulamaların\nKomisyonca uygun bulunan plan ve projelere uygunluğunu denetlemek. 8) Geçiş dönemi koruma esasları ve kullanma\nşartları ile meri planlara ve Komisyon kararlarına aykırı uygulamaların\ngiderilmesini sağlamak ve aykırı uygulamaya konu yapı ve tesisleri yıkma veya\nyıktırma işlemlerini yürütmek. 9) Uludağ Alanında 21/7/1983 tarihli ve\n2863 sayılı Kültür ve Tabiat Varlıklarını Koruma Kanunu kapsamı dışındaki\naraştırma, sondaj, kazı ve diğer bilimsel araştırmaları ve etütleri yapmak veya\nilgili mevzuata göre yaptırmak. 10) Uludağ Alanında 2863 sayılı Kanun\nkapsamında; kültür varlıklarını koruma bölge kurulu müdürlüklerine, koruma,\nuygulama ve denetim bürolarına ve çevre, şehircilik ve iklim değişikliği il\nmüdürlüklerine verilen görev ve yetkileri yürütmek. 11) Uludağ Alanında bulunan Hazine\ntaşınmazlarının satışı, trampası, kiraya verilmesi, işletilmesi,\nişlettirilmesi, ön izin verilmesi ve üzerlerinde irtifak hakkı kurulması,\nDevletin hüküm ve tasarrufu altındaki yerlerin kiraya verilmesi, işletilmesi,\nişlettirilmesi, ön izin ve kullanma izni gibi işlemler hakkında görüş\nbildirmek. 12) Uludağ Alanında, kamu kurum ve\nkuruluşları tarafından yapılacak her türlü plan, proje ve yatırımlara ilişkin\nizin taleplerini karara bağlamak ve uygulamaları 7432 sayılı Kanun hükümlerine\ngöre denetlemek. 13) Başkan tarafından verilen diğer\ngörevleri yapmak. b) Alan Yönetimi, Altyapı ve İdari\nHizmetler Grup Başkanlığı: 1) Uludağ Alanının tanıtımına yönelik\nyurtiçinde ve yurtdışında her türlü yazılı, görsel ve işitsel eserleri yapmak,\nyaptırmak, hizmete sunmak ve fikrî ve sınai haklarına yönelik iş ve işlemleri\nyürütmek. 2) Uludağ Alanına ilişkin veri üretmek,\nölçme, değerlendirme ve pazar araştırması yapmak, Bakanlıkça talep edilen\nbilgi, belge ve raporları hazırlamak. 3) Uludağ Alanı içindeki turizm\nfaaliyetlerinin planlanması, geliştirilmesi ve teşvik edilmesine yönelik iş ve\nişlemleri yürütmek. 4) Bakanlıkça çıkarılacak yönetmelikte\nbelirlenen usul ve esaslar çerçevesinde Uludağ Alanında turizm amaçlı sportif\nfaaliyette bulunacak turizm işletmelerinde aranacak nitelikleri belirlemek ve\nbu faaliyetleri denetlemek. 5) Uludağ Alanında gerçekleştirilecek\nturizm amaçlı sportif faaliyetler ile Uludağ Alanına ilişkin işletmecilik\nfaaliyetlerini yapmak, yaptırmak, bunlara izin\nvermek ve bunları denetlemek. 6) Uludağ Alanında işletilen kış turizmi\namaçlı mekanik tesisleri projelendirmek, düzenlemek ve denetlemek. 7) Uludağ Alanında, planların gerektirdiği\nher türlü hizmet ve faaliyetler ile koruma, yönetim, işletme, tanıtım, spor,\neğlenme ve dinlenme hizmetleri için gerekli her türlü altyapı ve diğer\ntesisleri yapmak, yaptırmak, işletmek, işlettirmek ve bu işlemleri ilgili\nbelediye başkanlıkları ile koordine hâlinde yürütmek. 8)\n7432 sayılı Kanunun 9 uncu maddesi çerçevesinde, Uludağ Alanı içinde yasaklanan\nfiillerin işlenmesi durumunda verilecek idari para cezalarına ilişkin iş ve\nişlemleri yürütmek. 9) Başkanlığa tahsisli taşınmazlar\nüzerinde, 7432 sayılı Kanunun amaç ve hedefleri doğrultusunda irtifak hakkı\nkurulmasına ilişkin işlemleri yürütmek. 10) 12/3/1982 tarihli ve 2634 sayılı\nTurizmi Teşvik Kanunu uyarınca Bakanlıkça talep edilen taşınmazların tahsisinin\ndevrine ilişkin iş ve işlemleri yürütmek. 11)  Uludağ Alanındaki ormanlarda, makilik ve\nfundalıklarda ve diğer arazi kullanma şekillerinde, koruma ve çok yönlü\nfaydalanmayı esas tutan fonksiyonel orman amenajman planlarına dayanılarak\ntabiat varlıklarının korunmasını, geliştirilmesini ve devamlılığını sağlayacak\nteknik faaliyetler yürütmek. 12) Halkla ilişkiler, basın ve medya\nkonusundaki iş ve işlemleri yürütmek. 13) Yürütülen hizmetlere ilişkin yıllık\nçalışma programı ve stratejik planlamaları yapmak. 14) Uludağ Alanında Başkanlık idari\nbinalarının her türlü proje ve uygulamalarını yapmak veya yaptırmak. 15) Başkanlık personelinin eğitim ve özlük\nişlemlerini yürütmek. 16) 10/12/2003 tarihli ve 5018 sayılı Kamu\nMali Yönetimi ve Kontrol Kanunu, 22/12/2005 tarihli ve 5436 sayılı Kamu Mali\nYönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi, Cumhurbaşkanlığı\nkararnameleri ve diğer mevzuatla strateji geliştirme ve mali hizmetler\nbirimlerine verilen görevleri yapmak. 17) Uludağ Alanı sınırları içinde ihtiyaç\nduyulması hâlinde yapılacak kamulaştırmaya ilişkin iş ve işlemleri yapmak. 18) Başkanlığın görev ve faaliyetleri ve\nidari ihtiyaçları ile ilgili mal ve hizmet alımları ile yapım işleri, bakım,\nonarım, satın alma, kiralama, ulaşım, güvenlik, aydınlatma, ısıtma, belge\nyönetimi, demirbaş, arşiv, depolama ve sağlık giderleri ile ilgili tüm iş ve\nişlemleri yapmak. 19) 26/9/2011 tarihli ve 659 sayılı Genel\nBütçe Kapsamındaki Kamu İdareleri ve Özel Bütçeli İdarelerde Hukuk\nHizmetlerinin Yürütülmesine İlişkin Kanun Hükmünde Kararname hükümlerine göre\nhukuk birimlerine verilen görevleri yapmak. 20)\nBaşkan tarafından verilen diğer görevleri yapmak. (2) Başkanlık hizmet birimlerinin çalışma usul ve esasları\nBakanlık tarafından çıkarılan yönetmelikle belirlenir. ÜÇÜNCÜ BÖLÜM Personel Başkanlık personeli MADDE 7- (1) Başkanlık hizmetleri, 27/6/1989 tarihli ve 375 sayılı\nKanun Hükmünde Kararnamenin ek 28 inci maddesine göre iş mevzuatı kapsamında\nistihdam edilen personel eliyle yürütülür. (2)\nBaşkanlıkta 375 sayılı Kanun Hükmünde Kararnamenin ek 25 inci maddesine göre\ngeçici görevlendirme yapılabilir. (3)\nBelli bir uzmanlık gerektiren iş ve hizmetler 375 sayılı Kanun Hükmünde\nKararnamenin ek 31 inci maddesine göre vekâlet veya istisna sözleşmesi\nçerçevesinde gördürülebilir. Çalışma\ngrupları MADDE\n8- (1) Başkanlık görev alanına giren konularla ilgili olarak çalışma ve proje\ngrupları oluşturabilir. İhtiyaç duyulduğu hâllerde diğer kamu kurum ve\nkuruluşları, sivil toplum kuruluşları, özel sektör temsilcileri ve konu ile\nilgili uzmanlar çalışma gruplarına dâhil edilebilir. DÖRDÜNCÜ BÖLÜM Çeşitli ve Son Hükümler Uygulanacak\nortak hükümler MADDE 9 - (1) Bu Cumhurbaşkanlığı Kararnamesinde hüküm bulunmayan hâllerde, 4 sayılı\nBakanlıklara Bağlı, İlgili, İlişkili Kurum ve Kuruluşlar ile Diğer Kurum ve\nKuruluşların Teşkilatı Hakkında Cumhurbaşkanlığı Kararnamesinin “Ortak Hükümler”\nbaşlıklı Ellialtıncı Bölümü hükümleri uygulanır. Değiştirilen hüküm MADDE\n10- (3 sayılı Üst Kademe Kamu Yöneticileri İle Kamu\nKurum ve Kuruluşlarında Atama Usûllerine Dair Cumhurbaşkanlığı Kararnamesi ile\nilgili olup yerine işlenmiştir.) Yürürlük MADDE\n11 - (1) Bu Cumhurbaşkanlığı Kararnamesi\nyayımı tarihinde yürürlüğe girer. Yürütme MADDE\n12 - (1) Bu Cumhurbaşkanlığı Kararnamesi\nhükümlerini Cumhurbaşkanı yürütür. 117 SAYILI CUMHURBAŞKANLIĞI KARARNAMESİNDE\nDEĞİŞİKLİK YAPAN CUMHURBAŞKANLIĞI KARARNAMELERİ İLE ANAYASA MAHKEMESİ\nTARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR TABLO Değiştiren\n  Cumhurbaşkanlığı Kararnamesinin ve Anayasa Mahkemesi Kararının 117 sayılı\n  Cumhurbaşkanlığı Kararnamesinin Değişen Maddeleri Değişikliğin Yürürlüğe\n  Giriş Tarihi Sayısı Resmî\n  Gazete Tarihi Anayasa Mahkemesinin\n  5/11/2024 Tarihli ve E: 2023/66, K: 2024/185 Sayılı Kararı 21/2/2025 4, 6 21/2/2025"},
{"url": "https://www.mevzuat.gov.tr/mevzuat?MevzuatNo=102&MevzuatTur=19&MevzuatTertip=5", "full_text": "DEVLET\n  YARDIMLARININ UYGULANMASI, KOORDİNASYONU, İZLENMESİ VE\n  DEĞERLENDİRİLMESİ HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin\n  Sayısı         : 102 Yayımlandığı Resmî\n  Gazetenin Tarihi – Sayısı : 9/6/2022 - 31861 BİRİNCİ BÖLÜM Başlangıç Hükümleri Amaç MADDE 1- (1) Bu Cumhurbaşkanlığı\nKararnamesinin amacı Devlet yardımlarının etkin uygulanması, koordinasyonu,\nizlenmesi ve değerlendirilmesine ilişkin usul ve esasları düzenlemektir. Kapsam MADDE 2- (1) Bu Cumhurbaşkanlığı Kararnamesi\n10/12/2003 tarihli ve 5018 sayılı Kamu Malî Yönetimi ve Kontrol Kanununda yer\nalan genel yönetim kapsamındaki kamu idareleri ile kamu işletmeleri tarafından\nuygulanan Devlet yardımlarını kapsar. (2) (Değişik:RG-1/5/2025-32887-C.K-184/1\nmd.) Mahallî idareler ve kamu işletmelerinin uyguladığı devlet yardımları\nile sosyal yardımlar bu Cumhurbaşkanlığı Kararnamesinin 6 ncı ve 8 inci\nmaddelerine ve diğer maddelerinde yer alan teklif ve değerlendirmeye dair\nhükümlerine tabi değildir. (3) Bu Cumhurbaşkanlığı Kararnamesi\nkapsamı dışında bırakılacak sektör, alan veya kamu idareleri Cumhurbaşkanı kararı\nile belirlenir. Tanımlar MADDE 3- (1) Bu Cumhurbaşkanlığı Kararnamesinin\nuygulanmasında; a) Başkanlık: Strateji ve Bütçe\nBaşkanlığını, b) Devlet yardımı:\nSürdürülebilir ve rekabetçi kalkınma amacıyla kamu kaynağı kullanılarak,\nbelirli bir gerçek veya tüzel kişiye veyahut gerçek ve/veya tüzel kişi grubuna,\nnormal piyasa şartlarında elde edemeyeceği bir ekonomik fayda sağlayan; hibe,\nkredi, taşınır/taşınmaz mal tahsisi, kamu gelir veya alacağından vazgeçme,\nsermaye katılımı, ayni destek gibi araçlarla gerçekleştirilen uygulamayı, c) Etki değerlendirme: Devlet\nyardımlarının uygulama öncesi, uygulama dönemi ve uygulama sonrasında\nkullanılan veya kullanılacak kamu kaynağının ekonomik, sosyal ve ticari hayata,\nçevreye ve ilgili kesimlere doğrudan ve dolaylı etkilerini göstermek amacıyla\nyapılan analitik değerlendirmeyi, ç) Kamu işletmeleri:\nSermayesinin yarısından fazlası kamu kurum ve kuruluşlarına ait olan veya faaliyet\nalanları itibarıyla ticari nitelik taşıyıp Sayıştay tarafından denetlenen\nşirketleri veya idareleri, d) Sosyal yardım: Afet,\nmuhtaçlık ve gelir şartına dayanılarak yürütülen, ayni veya nakdî olarak\nsağlanan karşılıksız yardımları, e) Uygulayıcı kurum: Devlet\nyardımı uygulamasını doğrudan veya dolaylı olarak yürütmekle yetkili ve sorumlu\nkamu kurum ve kuruluşları ile kamu işletmelerini, f) Yönetmelik: Bu Cumhurbaşkanlığı\nKararnamesinin uygulama usul ve esaslarını düzenleyen yönetmeliği, ifade eder. Temel ilkeler MADDE 4- (1) Devlet yardımlarındaki\ntemel amaç, sektörleri yönlendirmek ve özendirmek suretiyle elde edilecek\nneticelerle toplum refahını artırmaktır. (2) Kalkınma planı ve\nCumhurbaşkanlığı yıllık programında, Cumhurbaşkanı tarafından belirlenen temel\nhedef, ilke ve amaçlar çerçevesinde Devlet yardımları mevzuatının hazırlanması,\nsade ve şeffaf olarak süreçlerin belirlenmesi, izlenmesi ve etkinliğinin\ndeğerlendirilmesi esastır. (3) Devlet yardımları ile uzun\nvadeli rekabet gücünün geliştirilmesi, kalkınma sürecinin hızlandırılması,\npiyasa aksaklıklarının giderilerek piyasa ekonomisine işlerlik kazandırılması\nhedeflenir. (4) Devlet yardımlarının bütçe,\namaç ve hedefleri birbiri ile uyumlu şekilde belirlenir ve söz konusu Devlet\nyardımına ilişkin Cumhurbaşkanı kararında belirlenen kapsam ve kısıtlamalara\ntabi olarak uygulanması sağlanır. (5) Devlet yardımından\nfaydalananların, desteklenen faaliyetlerin maliyetine belirlenen oranda ve\nyeterli seviyede katkı sağlaması ve belirli süre sonunda desteklenen\nfaaliyetleri kendi imkânları ile sürdürmesi esastır. (6) Devlet yardımlarına ilişkin\nmükerrerliğin önlenmesi ve farklı Devlet yardımı uygulamaları arasında uyumun\nsağlanmasına yönelik gerekli tedbirler alınır. İKİNCİ BÖLÜM Tekliflerin Yapılması ve\nDeğerlendirilmesi Uygulayıcı kurumların\ngörevleri MADDE 5- (1) Uygulayıcı kurum, Devlet yardımlarına\nilişkin tekliflerini bu Cumhurbaşkanlığı Kararnamesi ve yönetmelik ile\ndüzenlenen ilkelere, standartlara, hesaplama yöntemlerine, cetvel ve tablo\nörneklerine uygun bir biçimde hazırlayarak Başkanlığa iletir. Başkanlık\ntarafından teklife ilişkin talep edilecek ilave bilgi ve belgeler ivedilikle\nkarşılanır. (2) Cumhurbaşkanı tarafından\nuygun görülen Devlet yardımlarına ilişkin Cumhurbaşkanı kararı esas alınarak\nuygulamaya ilişkin hususlar uygulayıcı kurum tarafından çıkarılacak ikincil\nmevzuatla düzenlenir. (3) Uygulayıcı kurum, Devlet yardımlarına\nilişkin Başkanlık tarafından oluşturulacak ortak\nveri tabanına yönetmelikte belirlenen usule uygun biçimde düzenli veri girişini\nsağlar. (4) Uygulayıcı kurum her bir Devlet\nyardımı kararı kapsamındaki uygulama ve sonuçlarına ilişkin yıllık izleme\nraporlarını Başkanlığa iletir. Başkanlık tarafından hazırlanan değerlendirme\nraporunun hazırlama sürecinde her türlü bilgi ve belge uygulayıcı kurum\ntarafından temin edilir ve Başkanlık tarafından yerinde inceleme ihtiyacı\nduyulması hâlinde gerekli imkân sağlanır. (5) Uygulayıcı kurum, bu Cumhurbaşkanlığı\nKararnamesi çerçevesindeki görevleri, yetkinliklerini gösteren sertifika sahibi\npersonel marifetiyle yürütür. Devlet yardımı\nteklifinin yapılması ve değerlendirilmesi MADDE 6- (1) Devlet yardımlarına ilişkin\nteklifler, Başkanlık tarafından bu Cumhurbaşkanlığı Kararnamesi esasları\nçerçevesinde değerlendirilerek Cumhurbaşkanlığına sunulur ve uygun görülmesi hâlinde\nteklife ilişkin Devlet yardımlarının uygulanmasına başlanır. (2) Uygulayıcı kurum, Devlet yardımı\nteklifini Cumhurbaşkanı kararı taslağı ile birlikte Devlet yardımının kalkınma planı\nve Cumhurbaşkanlığı yıllık programı ile ilişkisi, amacı, kapsamı, hedefleri,\nuygulama süresi, hedef kitlesi, desteklenecek faaliyetler, destek araçları ve\nkriterleri, tanıtım, izleme ve takip planı, ayrıntılı bütçesi, finansman\nkaynağı, uygulama öncesi etki değerlendirmesini ve gerekçelerini içerecek\nşekilde değerlendirilmek üzere Başkanlığa sunar. (3) Başkanlık, teklifleri ve eki\ndokümanları bu Cumhurbaşkanlığı Kararnamesi ve yönetmelik hükümleri, kalkınma planı\nve Cumhurbaşkanlığı yıllık programında yer alan politika öncelikleri, bütçe\nimkânları ve etki değerlendirmesi sonuçlarına göre değerlendirerek uygun\ngörülmeyenleri reddeder, değiştirilmek üzere uygulayıcı kuruma iade eder veya\nolumlu mütalaa ettiği teklifleri Cumhurbaşkanı onayına sunar. (4) Başkanlık Devlet yardımlarının kalkınma\nplanı ve Cumhurbaşkanlığı yıllık programında belirlenen temel hedef, politika,\nilke ve amaçlara uygunluğunun sağlanmasından sorumludur. İzleme raporları MADDE 7- (1) Uygulayıcı kurumlar\ntarafından yönetmelikte belirlenen çerçeveye uygun olarak Devlet yardımı\nuygulamalarına ilişkin yıllık izleme raporu hazırlanır ve ertesi yılın Mart ayı\nsonuna kadar Başkanlığa sunulur. Hazırlanan yıllık izleme raporunda bütçe\ngerçekleşmeleri, hedeflere ulaşma durumu, uygulama dönemine ilişkin etki\ndeğerlendirmesi, karşılaşılan riskler, sorunlar, faydalananların görüşleri,\nuygulamanın devam etmesi ve daha etkin hâle getirilmesine ilişkin görüşler ile önceki yıl değerlendirme raporu kapsamında belirtilen\nhususlara yönelik yapılan işlemler hakkında bilgi ve değerlendirmelere yer\nverilir. Değerlendirme raporları MADDE 8- (1) Başkanlık tarafından Devlet\nyardımı uygulamalarına ilişkin yıllık Devlet yardımları değerlendirme raporu\nhazırlanır ve Haziran ayı sonuna kadar Cumhurbaşkanına sunulur. Değerlendirme\nraporunda uygulayıcı kurumların hazırladığı izleme raporları dikkate alınır.\nRaporda Devlet yardımlarının kalkınma planı ve Cumhurbaşkanlığı yıllık programında\nyer alan politika önceliklerine sağladığı katkının yanı sıra sektör, bölge, farklılaştırılmış\nözel statülü alan, yatay alan ve uygulayıcı kurum bazında bütçe\ngerçekleşmelerine, hedeflere ulaşma durumuna ve uygulamaların etkilerine\nyönelik değerlendirmeler yer alır. (2) Birden fazla uygulayıcı\nkurumun aynı sektör veya yatay alanda uyguladığı ve toplam yıllık bütçesi 100\nmilyon TL’yi aşan Devlet yardımlarına ilişkin ayrıca üç yıllık dönemleri\nkapsayacak şekilde Başkanlık koordinasyonunda yapısal etki değerlendirme raporu\nhazırlanır. Yapısal etki değerlendirme raporunda ilgili sektörel, bölgesel, farklılaştırılmış\nözel statülü alanlar ve/veya yatay alandaki hedeflere ulaşma durumuna,\nuygulamaların doğrudan ve dolaylı etkilerine, bürokratik işlem ve uygulama\nmaliyetleri dahil olmak üzere toplam maliyetine ve uygulamayı yürüten kurumsal\nyapıya ilişkin analiz ve değerlendirmelere yer verilir. Yapısal etki\ndeğerlendirme raporu üç yıllık dönemleri takip eden yıl içinde hazırlanarak\nCumhurbaşkanına sunulur. Bu fıkrada belirtilen eşik değer her yıl bir önceki\nyıla ilişkin olarak 4/1/1961 tarihli ve 213 sayılı Vergi Usul Kanunu uyarınca tespit\nve ilan edilen yeniden değerleme oranında, takvim yılı başından geçerli olmak\nüzere artırılır. (3) Başkanlık, her yıl\nhazırlayacağı değerlendirme raporlarıyla birlikte yürürlükteki Devlet yardımlarının\netkinliğini sağlamak ve iptal edilmesi, değiştirilmesi veya ihtiyaç duyulan\nyeni uygulamalara ilişkin öneriler sunmak hususunda yetkili ve sorumludur. Devlet\nDestekleri Bilgi Sistemi MADDE 9- (1)\n13/10/2010 tarihli ve 6015 sayılı Devlet Desteklerinin İzlenmesi ve\nDenetlenmesi Hakkında Kanunun ek 1 inci maddesi uyarınca oluşturulan Devlet\nDestekleri Bilgi Sistemi, Başkanlığın erişimine açılır. ÜÇÜNCÜ BÖLÜM Çeşitli ve Son Hükümler Yönetmelik MADDE 10- (1) Bu Cumhurbaşkanlığı Kararnamesinin uygulanmasına\nilişkin usul ve esaslar Cumhurbaşkanınca yürürlüğe konulan yönetmelikle\nbelirlenir. Kadrolar MADDE 11- (1)\nEkli listede yer alan kadrolar ihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvelin Strateji ve\nBütçe Başkanlığı bölümüne eklenmiştir. [1] Değiştirilen ve\nyürürlükten kaldırılan hükümler MADDE 12- (1) (10/7/2018 tarihli ve 30474 sayılı Resmî Gazete’de\nyayımlanan 1 sayılı Cumhurbaşkanlığı Teşkilatı Hakkında Cumhurbaşkanlığı\nKararnamesi ile ilgili olup yerine işlenmiştir. ) (2) (24/7/2018\ntarihli ve 30488 sayılı Resmî Gazete’de yayımlanan 13 sayılı Strateji Ve Bütçe\nBaşkanlığı Teşkilatı Hakkında Cumhurbaşkanlığı Kararnamesi ile ilgili olup\nyerine işlenmiştir. ) Geçiş hükümleri GEÇİCİ MADDE 1 -\n(1) Bu Cumhurbaşkanlığı Kararnamesinin uygulanmasına ilişkin usul ve esasların\ndüzenlendiği yönetmelik bu Cumhurbaşkanlığı Kararnamesinin yayımlandığı\ntarihten itibaren bir yıl içerisinde yürürlüğe konulur. Yönetmelik yürürlüğe\nkonuluncaya kadar uygulayıcı kurumlar, mevcut mevzuat hükümlerine göre Devlet\nyardımlarına ilişkin iş ve işlemleri yürütmeye devam eder. Yürürlük MADDE 13- (1) Bu Cumhurbaşkanlığı\nKararnamesi yayımı tarihinde yürürlüğe girer. Yürütme MADDE 14- (1) Bu Cumhurbaşkanlığı\nKararnamesi hükümlerini Cumhurbaşkanı yürütür. 102 SAYILI CUMHURBAŞKANLIĞI KARARNAMESİNDE\nDEĞİŞİKLİK YAPAN CUMHURBAŞKANLIĞI KARARNAMELERİ İLE\nANAYASA MAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ\nGÖSTERİR TABLO Değiştiren Cumhurbaşkanlığı\n  Kararnamesinin ve Anayasa Mahkemesi Kararının 102 sayılı Cumhurbaşkanlığı Kararnamesinin Değişen\n  Maddeleri Değişikliğin Yürürlüğe Giriş Tarihi Sayısı Resmî Gazete Tarihi 184 1/5/2025 2 1/5/2025 [1] Bu maddede belirtilen ekli\nlisteyi görmek için bu Cumhurbaşkanlığı Kararnamesinin yayımlandığı Resmî\nGazete’ye bakınız."},
{"url": "https://www.mevzuat.gov.tr/mevzuat?MevzuatNo=95&MevzuatTur=19&MevzuatTertip=5", "full_text": "NÜKLEER DÜZENLEME\n  KURUMUNUN TEŞKİLAT VE GÖREVLERİ HAKKINDA CUMHURBAŞKANLIĞI KARARNAMESİ Cumhurbaşkanlığı Kararnamesinin Sayısı         : 95 Yayımlandığı Resmî Gazetenin\n  Tarihi – Sayısı : 8/3/2022 - 31772 BİRİNCİ BÖLÜM Başlangıç Hükümleri Amaç MADDE 1- (1) Bu Cumhurbaşkanlığı\nKararnamesinin amacı, Nükleer Düzenleme Kurumunun kuruluşu, işleyişi, görev,\nyetki ve sorumlulukları ile teşkilat ve personeline ilişkin usul ve esasları\ndüzenlemektir. Tanımlar MADDE 2- (1) Bu Cumhurbaşkanlığı Kararnamesinin\nuygulanmasında; a) Bakanlık: Enerji ve Tabii Kaynaklar Bakanlığını, b) Başkan: Nükleer Düzenleme Kurumu Başkanını, c) Başkanlık: Nükleer Düzenleme Kurumu Başkanlığını, ç) Düzenleyici\nkontrol: 5/3/2022 tarihli ve 7381 sayılı Nükleer Düzenleme Kanunu kapsamında\nNükleer Düzenleme Kurumunun yürüttüğü düzenleme, değerlendirme, yetkilendirme\nve denetleme faaliyetleri ile yaptırımların uygulanmasını, d) Kurul: Nükleer Düzenleme Kurulunu, e) Kurum: Nükleer Düzenleme Kurumunu, f) Yetkilendirilen kişi: 7381 sayılı Kanun\nkapsamındaki bir faaliyetin yürütülmesi için Kurum tarafından kendisine lisans,\nizin veya yetki belgesi verilen gerçek veya tüzel kişiyi, ifade eder. İKİNCİ BÖLÜM Kuruluş , Görev ve Yetkiler Kuruluş MADDE 3- (1) Nükleer enerji ve radyasyona ilişkin\nfaaliyetlerin yürütülmesi sırasında çalışanların, halkın, çevrenin ve gelecek\nnesillerin radyasyonun olası zararlı etkilerinden korunmasına yönelik olarak, 7381 sayılı Kanun, bu Cumhurbaşkanlığı Kararnamesi ve ilgili diğer mevzuatla\nverilen görevleri yerine getirmek ve yetkileri kullanmak üzere, kamu tüzel\nkişiliğini haiz, idari ve mali özerkliğe sahip, kısa adı “NDK” olan Nükleer\nDüzenleme Kurumu kurulmuştur. Kurumun merkezi Ankara’dadır. Kurumun ilişkili\nolduğu bakanlık Enerji ve Tabii Kaynaklar Bakanlığıdır. (2) Kurum, Kurul ve Başkanlıktan oluşur. (3) Kurum, 7381 sayılı Kanun, bu Cumhurbaşkanlığı\nKararnamesi ve ilgili diğer mevzuatla kendisine verilen görev ve yetkileri\nbağımsız olarak yerine getirir ve kullanır. Kurum kararları yerindelik\ndenetimine tabi tutulamaz. Hiçbir organ, makam, merci veya kişi Kurum\nkararlarını etkilemek amacıyla emir ve talimat veremez. (4) Kurum, ilgili mevzuatta belirtilen usul ve\nesaslar çerçevesinde kendisine tahsis edilen mali kaynaklarını serbestçe\nkullanır. Kurumun düzenleyeceği faaliyet, konu ve alanlar MADDE 4- (1) Kurum aşağıdaki faaliyet, konu ve\nalanları düzenler: a) Çalışanların, halkın, çevrenin ve gelecek\nnesillerin radyasyondan korunması. b) Nükleer enerji ve radyasyona ilişkin faaliyetlerde\ngüvenlik, emniyet ve nükleer güvence. c) Nükleer tesis, radyasyon tesisi veya radyoaktif\natık tesislerinin kurulmasına, işletilmesine, işletmeden çıkarılmasına veya\nkapatılmasına ilişkin tüm faaliyetler. ç) Nükleer maddelerin çıkarılması, üretilmesi,\ntaşınması, depolanması, ihracatı, ithalatı, ticareti, bulundurulması, devri,\nişlenmesi, yeniden işlenmesi ve kullanılması. d) Radyasyon kaynaklarının üretilmesi, taşınması,\ndepolanması, ihracatı, ithalatı, ticareti, bulundurulması, devri, kullanılması,\nkurulması, değiştirilmesi, sökülmesi, bakımı ve onarımı. e) Radyoaktif atıkların bulundurulması, devri,\nişlenmesi, taşınması, depolanması, ihracatı, ithalatı ve bertarafı. f) Nükleer güvence kapsamında Kurum tarafından\nbelirlenen madde, malzeme, ekipman, sistem, bileşen veya ilgili teknolojinin\nihracatı ve ithalatı. g) Radyasyon acil durum yönetimi. ğ) Görev ve yetki alanına giren faaliyetlere ilişkin\npersonelin nitelikleri ve eğitimi. h) Görev ve yetki alanına giren ve Kurul tarafından\nbelirlenecek diğer konu, alan ve faaliyetler. Kurumun görev ve yetkileri MADDE 5- (1) Kurumun görev ve yetkileri\nşunlardır: a) Kurumun strateji, hedef ve çalışma ilkelerini\nbelirlemek. b) Görev ve yetki alanına\ngiren konularda düzenleyici işlemler yapmak. c) Yetkilendirme\nyapmak; yetkilendirmelerin teknik, hukuki, idari ve mali kapsam ve koşullarını\ntanımlamak ve değiştirmek; verilen yetkileri kısıtlamak, askıya almak,\nsonlandırmak, iptal etmek, yetkilerin süresini belirlemek ve değiştirmek;\nyetkilendirme için veya sonrasında Kuruma sunulan bilgi ve belgelerin\ninceleme ve değerlendirmesini yapmak; yapılan değerlendirmeler sonucu verilen\nyetkinin koşullarını belirlemek ve değiştirmek. ç) Yetkilendirme öncesinde ve sonrasında faaliyetleri\nve yetkilendirilen kişileri denetlemek ve yerinde incelemek. d) Yetkilendirilmek üzere Kuruma başvuran ve\nyetkilendirilen kişilerden gerekli gördüğü her türlü bilgi ve belgeyi istemek\nve değerlendirmek, bu bilgi ve belgeleri gizlilik koşuluna uygun olarak\nkullanmak. e) Güvenlik, emniyet ve nükleer güvence ile radyasyondan\nkorunma kapsamında onay gerektiren hususları belirlemek, onay vermek ve\ngerektiğinde uygunluk ölçütleri getirmek. f) Gerekli görülen durumlarda yetkilendirilen\nkişiden; güvenlik, emniyet ve nükleer güvenceye ilişkin değerlendirme yapmasını\nve bu kapsamda mali ve hukuki sorumluluk yetkilendirilen kişiye ait olmak\nüzere, ilave tedbirler almasını istemek. g) 7381 sayılı Kanun kapsamında idari yaptırımlara\nilişkin iş ve işlemleri yürütmek. ğ) Yetkilendirilen kişilerin nükleer alanda hukuki sorumluluğa\ndair sigorta veya teminata ve radyoaktif atık ile işletmeden çıkarma özel hesaplarına\nilişkin yükümlülüklerini yerine getirip getirmediklerini teyit etmek. h) Ulusal radyasyon kaynakları kayıt sistemini,\nulusal merkezi doz kayıt sistemini, ulusal nükleer madde sayım ve kontrol\nsistemini kurmak ve işletmek. ı) Ulusal radyasyon izleme faaliyetlerini yürütmek\nveya yürütülmesini temin etmek. i) Görev ve yetki alanına giren konularda diğer\nülkelerin kurum ve kuruluşları ile uluslararası kuruluşlarla işbirliği yapmak,\nortak çalışmalara katılmak veya bu kuruluşlarla sürdürülen faaliyetleri\nkoordine etmek. j) İlgili ulusal veya uluslararası kuruluşları\nolağandışı olaylar hakkında bilgilendirmek. k) Düzenleyici faaliyetlerini desteklemek amacıyla\ngüvenlik ve emniyet alanında ihtiyaç duyduğu araştırma ve geliştirme\nfaaliyetlerini yapmak veya yaptırmak. l) Kamu ve özel kurum ve kuruluşlar, sivil toplum\nkuruluşları ve kamuoyu ile doğrudan iletişim ve bilgi alışverişinde bulunmak ve\nişbirliği yapmak. m) Ulusal ve uluslararası kurum ve kuruluşlara\ngönderilecek veya kamuoyunun erişimine sunulacak düzenleyici faaliyet, karar ve\ngörüşleri belirlemek. n) Görevlerini yerine getirirken, konusuna ilişkin\nolarak gerekli gördüğü her türlü bilgi ve belgeyi, kamu kurum ve kuruluşları\ndâhil tüm gerçek ve tüzel kişilerden istemek ve incelemek. o) Yetkilendirilen kişilerin faaliyetlerinde görev\nalan ve Kurum tarafından belirlenen personel için radyasyondan korunmaya\nyönelik eğitim programlarını belirlemek, eğitim verilmesini sağlamak, sınav ve\nsertifikasyona ilişkin iş ve işlemleri yapmak veya yaptırmak. ö) Düzenleyici kontrol altında olmayan faaliyetler\nsonucu meydana gelebilecek radyasyon acil durumlarının yönetiminde Afet ve Acil\nDurum Yönetimi Başkanlığı ve ilgili kurum ve kuruluşlarla işbirliği yapmak. (2) Kurum; acil durum planlaması ve müdahalesi, halk\nve çalışanların sağlığı, çevrenin korunması, nükleer alanda hukuki sorumluluk,\nsu kullanımı ve besin tüketimi, arazi kullanımı ve planlaması, tehlikeli\nmaddelerin taşınması ve görev alanıyla ilgili paydaşı olduğu diğer alanlarda\nyetkili diğer kurum ve kuruluşlarla güvenlik ve emniyet açısından işbirliği\nyapar ve kurum ve kuruluşlara tavsiyelerde bulunur. ÜÇÜNCÜ BÖLÜM Koordinasyona İlişkin Görev ve Sorumluluklar Koordinasyona ilişkin görev ve sorumluluklar MADDE 6- (1) 7381 sayılı Kanun, bu\nCumhurbaşkanlığı Kararnamesi ve ilgili diğer mevzuat kapsamındaki faaliyetlerin\nyürütülmesi sırasında güvenlik ve emniyetin sağlanmasına yönelik olarak\naşağıdaki görev ve sorumluluklar ilgili kurum ve kuruluşlar tarafından yerine\ngetirilir: a) Nükleer tesis, radyoaktif atık tesisleri ve\nradyoaktif maddelerin emniyetine ilişkin gerekli işbirliği ve destek Dışişleri\nBakanlığı, İçişleri Bakanlığı, Millî Savunma Bakanlığı, Millî İstihbarat\nTeşkilatı Başkanlığı ve ilgili diğer kurum ve kuruluşlar tarafından sağlanır.\nNükleer güç santralleri ve radyoaktif atık tesisleri için bu kapsamdaki\nkoordinasyon Bakanlık tarafından yapılır. b) Nükleer tesislerin ve nükleer maddelerin saha dışı\nemniyeti İçişleri Bakanlığı tarafından, yetkilendirilen kişi ve ilgili kamu\nkurum ve kuruluşlarının desteği ile yürütülür. Nükleer tesis ve nükleer\nmaddelerin, sorumluluğu yetkilendirilen kişiye ait olan saha içi emniyetine\nilişkin beklenmeyen yetersizliklerin oluşması ve yetkilendirilen kişinin veya\nKurumun talep etmesi durumunda, İçişleri Bakanlığı saha içi emniyetin\nsağlanması için gerekli geçici tedbirleri alır. c) Tıbbi amaçlarla kullanılan radyasyon kaynaklarının\nve donanımlarının taşıması gereken asgari gereklilikler, kalite, piyasa\ngözetimi ve denetimi ile hasta ve refakatçilerinin radyasyondan korunmasına\nilişkin hususlar, Kurumun uygun görüşü alınarak Sağlık Bakanlığı tarafından\ndüzenlenir. ç) Çevresel etki değerlendirme raporunun radyolojik\netkilere ilişkin bölümlerinin formatı Kurumun uygun görüşü alınarak Çevre,\nŞehircilik ve İklim Değişikliği Bakanlığı tarafından belirlenir. d) Radyasyon acil durumlarının saha içi yönetimine\nilişkin hususlar Kurum tarafından, saha dışı yönetimine ilişkin hususlar ise\nKurumun uygun görüşü alınarak Afet ve Acil Durum Yönetimi Başkanlığı tarafından\ndüzenlenir. Afet ve Acil Durum Yönetimi Başkanlığı koordinasyonunda yürütülecek\nsaha dışı acil durumların yönetiminde, yetkilendirilen kişi ve ilgili kamu\nkurum ve kuruluşları işbirliği içerisinde hareket eder. e) Radyoaktif maddelerin taşınmasında; güvenlik ve\nemniyete ilişkin hususlar Kurum tarafından, diğer hususlar ise Kurumun uygun\ngörüşü alınarak Ulaştırma ve Altyapı Bakanlığı tarafından düzenlenir. f) Yurda giriş noktalarındaki radyasyon kontrollerine\nilişkin hususlar, Kurumun uygun görüşü alınarak Ticaret Bakanlığı tarafından\ndüzenlenir. Kurum, radyasyon kontrollerinde tespit edilen radyoaktif maddelere\nilişkin teknik değerlendirme desteği sağlar. g) Radyasyon acil durumlarına ilişkin uluslararası\nanlaşma ve sözleşmelerden kaynaklanan yükümlülüklerin yerine getirilmesi\nkapsamında Afet ve Acil Durum Yönetimi Başkanlığı, Türkiye Enerji, Nükleer ve\nMaden Araştırma Kurumu ve ilgili kurum ve kuruluşlar Kurum ile işbirliği\niçerisinde hareket eder. ğ) Binalarda radon birikimi, yapı malzemeleri ile\niçme ve kullanma suyundaki radyoaktivite, kaplıca, mağara, maden gibi yer altı\nve yer üstü işyerlerinde yürütülen faaliyetler nedeniyle maruz kalınabilecek\nradyasyon, uçuş personelinin maruz kaldığı radyasyon gibi doğal radyasyona\nmaruz kalma durumları, ilgili kamu kurum ve kuruluşları tarafından Kurumun\nuygun görüşü alınarak düzenlenir. Kurum bu durumlara ilişkin radyasyondan\nkorunma açısından özel şartlar belirleme ve bu şartlara uygunluğu denetleme yetkisini\nhaizdir. DÖRDÜNCÜ BÖLÜM Nükleer Düzenleme Kurulu Nükleer Düzenleme Kurulu MADDE 7- (1) Kurul, Kurumun karar organı olup\nbiri Başkan biri İkinci Başkan olmak üzere Cumhurbaşkanı tarafından atanan beş\nüyeden oluşur. Cumhurbaşkanı, atamayla birlikte Başkanı ve İkinci Başkanı da\ngörevlendirir. (2) Üyeliğin herhangi bir sebeple boşalması hâlinde,\nboşalan üyeliğe, bu maddede belirtilen esaslar dâhilinde en geç iki ay içinde\natama yapılır. Bu şekilde atanan kişiler, yerine atandıkları üyenin görev süresini\ntamamlar. Ağır hastalık, kaza veya başka bir nedenle altı aydan daha uzun bir\nsüre görevlerini yapamaz durumda olan, görev, izin veya hastalık gibi geçerli\nmazeretler dışında, art arda üç Kurul toplantısına veya bir takvim yılı içinde\nbeş Kurul toplantısına mazeretsiz olarak katılmayan, atanmaları için gerekli\nşartları kaybettikleri Kurul tarafından tespit edilen veya görevleri ile ilgili\nolarak işledikleri suçlardan dolayı haklarında verilen mahkûmiyet kararı\nkesinleşen Kurul üyeleri görevlerinden çekilmiş sayılırlar. Kurul bu durumu\nBakanlığa bildirir. Yasaklar MADDE 8- (1) Kurul üyeleri asli görevlerini\naksatmayacak şekilde bilimsel amaçlı yayın yapabilir, ders ve konferans\nverebilir ve bunlardan doğacak telif hakları ile ders ve konferans ücretlerini\nalabilir. Ancak özel bir kanuna dayanmadıkça, Kurumdaki resmî görevlerinin\nyürütülmesi dışında resmî veya özel hiçbir görev alamaz, dernek, vakıf,\nkooperatif ve benzeri yerlerde yöneticilik yapamaz, ticaretle uğraşamaz,\nserbest meslek faaliyetinde bulunamaz, Kurumun düzenlemek ve denetlemekle\nyetkili olduğu sektör ve alandaki ortaklıklarda ya da kuruluşlarda pay sahibi\nolamaz, hakemlik ve bilirkişilik yapamaz. (2) Kurul üyeleri göreve başladıkları tarihten\nitibaren, eş, evlatlık, üçüncü dereceye kadar kan ve ikinci dereceye kadar\nkayın hısımlarının Kurumun düzenlemek ve denetlemekle sorumlu olduğu\nkuruluşlarda pay sahibi olmadıklarını temin ve beyan etmek zorundadırlar.\nGöreve başlama tarihinden itibaren otuz gün içinde bu fıkraya uygun hareket\netmeyen üye, üyelikten çekilmiş sayılır. (3) Kurul üyeleri ile Kurum personeli görevleri\nsırasında öğrendikleri gizli bilgileri bu Cumhurbaşkanlığı Kararnamesi ve özel\nkanunlarına göre yetkili olanlardan başkasına açıklayamaz ve kendilerinin veya\nbaşkalarının yararına kullanamazlar. Bu yükümlülük görevden ayrıldıktan sonra\nda devam eder. Kurumun mal, hizmet ve danışmanlık hizmeti alımı yaptığı kişi ve\nkuruluşlar ile bunların çalışanları da bu fıkra hükmüne tabidir. (4) Hizmet satın alınması yoluyla danışmanlık veya\navukatlık gibi hizmetleri yürütmek üzere Kurumla sözleşme yapanlar, sözleşme\nsüresince Kurumun faaliyet alanı ile ilgili başka iş yapmaları hâlinde bu\ndurumu Kuruma bildirmek zorundadır. Kurum bu işlerin sakınca doğuracağına karar\nverirse hizmet veya vekâlet sözleşmesini fesheder. Kurulun görev ve yetkileri MADDE 9- (1) Kurulun görev ve yetkileri\nşunlardır: a) 7381 sayılı Kanun, bu Cumhurbaşkanlığı Kararnamesi\nve ilgili diğer mevzuat kapsamına giren faaliyetlere ilişkin yönetmelikleri\nçıkarmak, diğer düzenleyici işlemler, yetkilendirmeler ve onaylar ile ilgili\nkararlar almak. b) Kurumun görev ve yetki alanı ile ilgili konularda\nstrateji belirlemek ve Kurumun stratejik planını kabul etmek. c) Kurumun personel politikasına karar vermek. ç) Kurumun yıllık faaliyet raporunu ve yıllık\nbütçesini onaylamak ve gerekli gördüğü durumlarda, bütçe kalemleri arasında\naktarma yapılmasına karar vermek. d) Kurumun görev ve yetki alanıyla ilgili uluslararası kuruluşlara üyelik, bu kuruluşlara\nyapılacak ödemeler ile bu kuruluşlar ve Türkiye Cumhuriyetinin üyesi olduğu\nuluslararası kuruluşların Kurumun görev ve yetki alanıyla ilgili projelerine\nkatkıda bulunulması konularında karar vermek. e) Kurumun görev ve yetki alanıyla ilgili diğer\nülkelerin kurum ve kuruluşları ile yapılacak işbirliğine karar vermek. f) İşlem ve hizmet bedellerini belirlemek. g) Kurumun üçüncü kişilerle olan alacak, hak ve\nborçları hakkında gerektiğinde sulhe, ibraya, terkine ve tahkime karar vermek. ğ) Takibinde ya da üst dereceli yargı mercilerine intikalinde\nyarar görülmeyen dava ve icra takibinden vazgeçilmesi konusunda karar vermek. h) Kuruma taşınmaz mal alınması, edinilmesi,\nsatılması ve kiralanması konularında karar vermek. ı) 7381 sayılı Kanunla verilen diğer görevleri yerine\ngetirmek. (2) Kurul; 7381\nsayılı Kanunla Kurula verilen görev ve yetkiler ile yetkilendirmelere ilişkin\nyetkilerinden nükleer tesis, radyasyon tesisi ve radyoaktif atık tesislerinin\nyetkilendirilmesi ve bu tesislerin kurulacağı saha onayı dışındaki yetkilerini\nBaşkana devredebilir. Kurulun çalışma esasları MADDE 10- (1) Kurulun haftada en az bir kez\ngündemli olarak toplanması esastır. Başkan tarafından belirlenen toplantı\ngündemi toplantıdan en az iki iş günü önce üyelere ulaştırılır. Toplantı\ngündeminde yer almayan konular Başkan tarafından gündeme alınabilir. Başkan\nivedi durumlarda Kurulu toplantıya çağırır. Kurul, en az üç üye ile toplanır ve\nen az üç üyenin aynı yöndeki oyuyla karar alır. Üyeler çekimser oy kullanamaz.\nKurul, toplantılarında ihtiyaç duyulması hâlinde uzmanlık gerektiren konularda\ngörüşleri alınmak üzere, Kurum personelini veya Kurul tarafından toplantıya\nkatılmasında fayda görülen Kurum dışından kişileri Kurul toplantısına davet\nedebilir. (2) Kurul üyeleri; kendisi, eşi, evlatlıkları ve\nüçüncü derece dâhil kan ve ikinci derece dâhil kayın hısımlarıyla ilgili\nkonularda toplantı ve oylamaya katılamaz. (3) Kurulun çalışma usul ve esasları Kurum tarafından\nyönetmelikle belirlenir. BEŞİNCİ BÖLÜM Başkanlık Teşkilatı Başkanlık MADDE 11- (1) Başkanlık; Başkan, başkan\nyardımcıları ve hizmet birimlerinden oluşur. [1] Başkan MADDE 12- (1) Başkan, Kurumun genel yönetim ve\ntemsilinden sorumludur. Kurul Başkanı aynı zamanda Kurumun da Başkanıdır.\nBaşkanın görev ve yetkileri şunlardır: a) Kurul toplantılarının gündemini, gün ve saatini\nbelirlemek, toplantıları yönetmek ve hizmet birimlerinden gelen önerilere son\nşeklini vererek Kurula sunmak. b) Kurumun stratejik planının, yıllık faaliyet\nraporunun, yıllık bütçesinin, mali tablolarının ve ilgili sair raporların\nhazırlanmasını sağlamak ve ilgili belgeleri Kurula sunmak. c) Başkan yardımcıları arasında görev dağılımını\nyapmak, hizmet birimlerinin verimli ve uyumlu çalışmalarını sağlamak, Kurum\nhizmet birimleri arasındaki görev ve yetki sorunlarını çözmek, gerektiğinde\nhizmet birimlerine 7381 sayılı Kanun ve ilgili diğer mevzuat kapsamında ek\ngörev, yetki ve sorumluluklar vermek. ç) Kurul üyeleri hariç olmak üzere Kurum\nçalışanlarının performans kriterlerini belirlemek ve Kurum çalışanlarının\nperformansını bu kriterlere göre değerlendirmek. d) Personel atamalarını yapmak. e) Kurul kararlarının gereğinin yerine getirilmesini\ntemin etmek ve uygulanmasını izlemek. f) Millî güvenlik, emniyet, ticari sır ve kişisel\nverilerin korunması halleri saklı kalmak kaydıyla Kurumun faaliyetleri ile\nilgili raporları kamuoyunun erişimine sunmak. g) Kurum adına basın ve yayın organlarına bilgi veya\ndemeç vermek. ğ) Kurum bütçesinin uygulanmasını sağlamak. h) Kurumun diğer kurum ve kuruluşlarla ilişkilerini\nyürütmek. ı) Kurumun görev ve yetki alanına giren uluslararası\nanlaşmalar kapsamındaki yükümlülüklerin yerine getirilmesini sağlamak. i) Güvenlik veya emniyetin tehlikeye düştüğü veya\ndüşebileceği ve müdahalenin gecikmesinde sakınca bulunan hallerde yetki verilen\nfaaliyetin tamamının veya bir kısmının geçici olarak durdurulması veya\nsınırlanması da dâhil olmak üzere gerekli tedbirleri aldırmak. j) Kurumun yönetim ve işleyişine ilişkin diğer\ngörevleri yerine getirmek. (2) Başkanın herhangi bir nedenle görevde bulunmadığı\nhâllerde İkinci Başkan, Başkana vekâlet eder. Başkan ve İkinci Başkanın görevde\nbulunmadığı hâllerde; Kurula ilişkin görevlerin yerine getirilmesi için Kurul\ntarafından belirlenen bir Kurul üyesi, Başkanlık görevlerinin yerine\ngetirilmesi için Başkan tarafından belirlenen Başkan Yardımcısı, Başkana\nvekâlet eder. Başkan yardımcıları MADDE 13- (1) Başkanlığa ilişkin görevlerinde\nBaşkana yardımcı olmak üzere üç Başkan Yardımcısı atanabilir. Başkan\nyardımcılarının sorumlu olacakları birimler Başkan tarafından belirlenir. [2] Hizmet birimleri MADDE 14- (1) Kurum aşağıdaki hizmet\nbirimlerinden oluşur: a) Nükleer Tesisler Dairesi Başkanlığı. b) Radyasyon Uygulamaları Dairesi Başkanlığı. c) Emniyet ve Güvence Dairesi Başkanlığı. ç) Radyasyondan Korunma Dairesi Başkanlığı. d) Denetim Dairesi Başkanlığı. e) Dış İlişkiler Dairesi Başkanlığı. f) Hukuk Hizmetleri Dairesi Başkanlığı. g) Strateji Geliştirme Dairesi Başkanlığı. ğ) Destek Hizmetleri Dairesi Başkanlığı. h) Basın ve Halkla İlişkiler Müşavirliği. ı) Kurul Hizmetleri Müdürlüğü. (2) Hizmet birimlerine verilen görevleri yerine\ngetirmek üzere sayısı ve görev dağılımı Kurul kararı ile belirlenen grup\nbaşkanlıkları kurulabilir. (3) Kurum görev ve yetki alanına giren faaliyetlere\nilişkin gerek görülen yerlerde Kurul kararı ile merkeze bağlı birimler\nkurabilir. Nükleer Tesisler Dairesi Başkanlığı MADDE 15- (1) Nükleer Tesisler Dairesi\nBaşkanlığının görev ve yetkileri şunlardır: a) Nükleer tesislerde güvenliğin sağlanması amacı ile\ndüzenleyici kontrolün uygulanmasına yönelik olarak bildirime, yetkilendirmeye\nve onaya ilişkin gerekli iş ve işlemleri yürütmek. b) Nükleer tesisler için yetkilendirilen tüzel\nkişilerin; yapıların denetimi de dâhil olmak üzere Kurum tarafından belirlenen\nfaaliyetlerinin üçüncü taraf gözetimine yönelik olarak özel hukuk tüzel\nkişilerinden satın alacakları hizmetin usul ve esasları ile bu kişilerin\nfaaliyet, yetki ve sorumluluklarını belirlemek ve bu alanda hizmet sunacak\nkişilerin yetkilendirilmesine ilişkin iş ve işlemleri yürütmek. c) Kurum tarafından belirlenen ekipmanın imalatçıları\nile yetkilendirilen kişilere hizmet verecek diğer kişilerin yetkilendirilmesine\nilişkin iş ve işlemleri yürütmek. ç) Görev ve yetki alanına giren konularda, Kurum\ntarafından belirlenen görevlerde çalışacak personelin yetkilendirilmesine\nilişkin iş ve işlemleri yürütmek. d) Nükleer alanda hukuki sorumluluğa dair sigorta\nveya teminat ile özel hesaplara ilişkin yükümlülüklerin yerine getirilmesini\ntakip etmek. e) Görev ve yetki alanına giren konularda düzenleyici\nkontrolden çıkarmaya ilişkin iş ve işlemleri yürütmek. f) Görev ve yetki alanına giren konularda Denetim\nDairesi Başkanlığınca olumlu kapatılmadığı bildirilen bulgulara ilişkin\ngüvenlik değerlendirmesi yapmak, uygunsuzlukları belirlemek ve bunlara ilişkin\niş ve işlemleri yürütmek. g) Görev ve yetki alanına giren konularda idari\nyaptırım gerektirebilecek hususları tespit etmek, idari yaptırımlara ilişkin iş\nve işlemleri Hukuk Hizmetleri Dairesi Başkanlığı ile koordineli olarak\nyürütmek. ğ) Başkan tarafından verilen diğer görevleri yapmak. Radyasyon Uygulamaları Dairesi Başkanlığı MADDE 16- (1) Radyasyon Uygulamaları Dairesi\nBaşkanlığının görev ve yetkileri şunlardır: a) Radyasyon kaynaklarının üretilmesi, kullanılması,\nbulundurulması, bakımı ve onarımı faaliyetleriyle ilgili güvenlik ve emniyetin\nsağlanması amacı ile düzenleyici kontrolün uygulanmasına yönelik olarak\nbildirime ve yetkilendirmeye ilişkin gerekli iş ve işlemleri yürütmek. b) Radyasyon tesislerinde güvenliğin sağlanması amacı\nile düzenleyici kontrolün uygulanmasına yönelik olarak bildirime,\nyetkilendirmeye ve onaya ilişkin gerekli iş ve işlemleri yürütmek. c) Özel hesaplara ilişkin yükümlülüklerin yerine\ngetirilmesini takip etmek. ç) Görev ve yetki alanına giren konularda, Kurum\ntarafından belirlenen görevlerde çalışacak personelin yetkilendirilmesine\nilişkin iş ve işlemleri yürütmek. d) Ulusal radyasyon kaynakları kayıt sistemini\nkurmak, işletmek ve geliştirilmesini sağlamak, ilgili hizmet birimleri ile\nkoordineli olarak radyasyon kaynakları ile ilgili kayıtları tutmak ve\ntutulmasını sağlamak. e) Görev ve yetki alanına giren konularda düzenleyici\nkontrolden çıkarmaya ilişkin iş ve işlemleri yürütmek. f) Görev ve yetki alanına giren konularda Denetim\nDairesi Başkanlığınca olumlu kapatılmadığı bildirilen bulgulara ilişkin güvenlik\ndeğerlendirmesi yapmak, uygunsuzlukları belirlemek ve bunlara ilişkin iş ve\nişlemleri yürütmek. g) Görev ve yetki alanına giren konularda idari\nyaptırım gerektirebilecek hususları tespit etmek, idari yaptırımlara ilişkin iş\nve işlemleri Hukuk Hizmetleri Dairesi Başkanlığı ile koordineli olarak\nyürütmek. ğ) Başkan tarafından verilen diğer görevleri yapmak. Emniyet ve Güvence Dairesi Başkanlığı MADDE 17- (1) Emniyet ve Güvence Dairesi\nBaşkanlığının görev ve yetkileri şunlardır: a) Radyoaktif maddelerin ihracatı, ithalatı,\ntaşınması ve transit geçirilmesi faaliyetleriyle ilgili güvenlik ve emniyetin\nsağlanması amacı ile düzenleyici kontrolün uygulanmasına yönelik olarak\nbildirime ve yetkilendirmeye ilişkin gerekli iş ve işlemleri yürütmek. b) Nükleer güvence kapsamında Kurum tarafından\nbelirlenen madde, malzeme, ekipman, sistem, bileşen veya ilgili teknolojinin\nithalatı ve ihracatıyla ilgili düzenleyici kontrolün uygulanmasına yönelik\nolarak bildirime ve yetkilendirmeye ilişkin gerekli iş ve işlemleri yürütmek. c) Nükleer tesislerde, radyasyon tesislerinde ve\nradyoaktif atık tesislerinde emniyetin sağlanması amacı ile düzenleyici\nkontrolün uygulanmasına ilişkin iş ve işlemleri yürütmek. ç) Nükleer tesislerde ve diğer ilgili yerlerde\nnükleer güvence faaliyetlerini yürütmek, ulusal nükleer madde sayım ve kontrol\nsistemini kurmak, işletmek ve geliştirilmesini sağlamak. d) Görev ve yetki alanına giren konularda, Kurum\ntarafından belirlenen görevlerde çalışacak personelin yetkilendirilmesine\nilişkin iş ve işlemleri yürütmek. e) Emniyet ve nükleer güvence alanında faaliyetleri\nve yetkilendirilen kişileri denetlemek ve yerinde incelemek. f) Uluslararası Atom Enerjisi Ajansına nükleer\ngüvence denetimlerinde refakat etmek, bahse konu denetimlerle ilgili koordinasyonu\nsağlamak. g) Görev ve yetki alanına giren konularda düzenleyici\nkontrolden çıkarmaya ilişkin iş ve işlemleri yürütmek. ğ) Görev ve yetki alanına giren konularda Denetim\nDairesi Başkanlığınca olumlu kapatılmadığı bildirilen bulgulara ilişkin\ngüvenlik değerlendirmesi yapmak, uygunsuzlukları belirlemek ve bunlara ilişkin\niş ve işlemleri yürütmek. h) Görev ve yetki alanına giren konularda idari\nyaptırım gerektirebilecek hususları tespit etmek, idari yaptırımlara ilişkin iş\nve işlemleri Hukuk Hizmetleri Dairesi Başkanlığı ile koordineli olarak\nyürütmek. ı) Başkan tarafından verilen diğer görevleri yapmak. Radyasyondan Korunma Dairesi Başkanlığı MADDE 18- (1) Radyasyondan Korunma Dairesi\nBaşkanlığının görev ve yetkileri şunlardır: a) Radyoaktif atık tesislerinde güvenliğin sağlanması\namacı ile düzenleyici kontrolün uygulanmasına yönelik olarak bildirime,\nyetkilendirmeye ve onaya ilişkin gerekli iş ve işlemleri yürütmek. b) Radyoaktif atık tesisleri için yetkilendirilen\ntüzel kişilerin; yapıların denetimi de dâhil olmak üzere Kurum tarafından\nbelirlenen faaliyetlerinin üçüncü taraf gözetimine yönelik olarak özel hukuk\ntüzel kişilerinden satın alacakları hizmetin usul ve esasları ile bu kişilerin\nfaaliyet, yetki ve sorumluluklarını belirlemek ve bu alanda hizmet sunacak\nkişilerin yetkilendirilmesine ilişkin iş ve işlemleri yürütmek. c) Kurum tarafından belirlenen; faaliyetlerde görev\nalacak personele radyasyondan korunmaya yönelik eğitim veren tüzel kişiler ile\nradyasyondan korunmaya yönelik hizmet verecek gerçek ve tüzel kişilerin\nyetkilendirilmesine ilişkin iş ve işlemleri yürütmek. ç) Çalışanların, halkın, çevrenin ve gelecek\nnesillerin radyasyondan korunmasına etki edebilecek faaliyetler için uygunluk\nölçütleri belirlemek ve onaya ilişkin iş ve işlemleri yürütmek. d) Çalışanların, halkın, çevrenin ve gelecek\nnesillerin radyasyona maruz kalma riskini içeren her türlü faaliyet nedeniyle\nmaruz kalınabilecek radyasyon doz sınırlarını belirlemek. e) Radyasyondan korunmaya yönelik eğitim\nprogramlarını belirlemek, eğitim verilmesini sağlamak, sınav ve sertifikasyona\nilişkin iş ve işlemleri yapmak veya yaptırmak. f) Ulusal radyasyon izleme faaliyetini yürütmek veya\nyürütülmesini temin etmek ve radyasyon kontrolü faaliyetlerinin yürütülmesi\niçin ilgili kurum ve kuruluşlar ile işbirliği yapmak. g) İlgili ulusal\nveya uluslararası kuruluşları olağandışı olaylar hakkında bilgilendirmek. ğ) Ulusal merkezi doz kayıt sistemini kurmak,\nişletmek ve geliştirilmesini sağlamak, sistemdeki doz kayıtlarını takip etmek,\ngerektiğinde ilgili hizmet birimleri ile koordineli olarak radyasyonla\nçalışanların çalıştığı kuruluşların incelenmesini ve denetlenmesini sağlamak. h) Radyoaktif maddelerin serbestleştirilmesi ve\nsalımı konularında ilgili hizmet birimlerine görüş vermek ve izleme yapmak. ı) Görev ve yetki alanına giren konularda, Kurum\ntarafından belirlenen görevlerde çalışacak personelin yetkilendirilmesine\nilişkin iş ve işlemleri yürütmek. i) Görev ve yetki alanına giren konularda düzenleyici\nkontrolden çıkarmaya ilişkin iş ve işlemleri yürütmek. j) Radyasyon acil\ndurumlarının yönetiminde ilgili hizmet birimleri ile koordineli olarak Afet ve\nAcil Durum Yönetimi Başkanlığı ve ilgili kurum ve kuruluşlarla işbirliği\nyapmak. k) Görev ve yetki alanına giren konularda Denetim\nDairesi Başkanlığınca olumlu kapatılmadığı bildirilen bulgulara ilişkin\ngüvenlik değerlendirmesi yapmak, uygunsuzlukları belirlemek ve bunlara ilişkin\niş ve işlemleri yürütmek. l) Görev ve yetki alanına giren konularda idari\nyaptırım gerektirebilecek hususları tespit etmek, idari yaptırımlara ilişkin iş\nve işlemleri Hukuk Hizmetleri Dairesi Başkanlığı ile koordineli olarak\nyürütmek. m) Başkan tarafından verilen diğer görevleri yapmak. Denetim Dairesi Başkanlığı MADDE 19- (1) Denetim Dairesi Başkanlığının\ngörev ve yetkileri şunlardır: a) Yetkilendirme öncesinde veya sonrasında faaliyetleri\nve yetkilendirilen kişileri denetlemek ve yerinde incelemek. b) İlgili dairelerle koordineli olarak denetim\nfaaliyetlerine ilişkin yıllık denetim programlarını hazırlamak. c) Görev ve yetki alanına giren konularda idari\nyaptırımların uygulanmasına ilişkin iş ve işlemleri ilgili hizmet birimleri ile\nkoordineli olarak yürütmek. İlgili hizmet birimleri ile koordinasyon\ngerektirmeyen hususlarda idari yaptırımlara ilişkin iş ve işlemleri Hukuk\nHizmetleri Dairesi Başkanlığı ile koordineli olarak yürütmek. ç) Denetim ve yerinde inceleme kapsamında, sonuçları\nitibarıyla Kurum açısından bağlayıcı olmayacak şekilde inceleme, araştırma,\ntespit ve raporlama yapmak üzere ihtisas sahibi kamu kurum ve kuruluşları, özel\nhukuk tüzel kişileri ve gerçek kişilerden teknik destek hizmeti almak. d) Denetim faaliyetleri sonucunda tespit edilen\nbulguları yetkilendirilen kişiye bildirmek, yetkilendirilen kişinin bulguya\nilişkin iş ve işlemlerini takip etmek, olumlu kapatılmayan bulguları ilgili\nhizmet birimlerine bildirmek ve koordineli olarak ilgili mevzuatta öngörülen iş\nve işlemleri yürütmek. e) Kurum denetçilerinin yetkilendirilmesine yönelik\niş ve işlemleri yürütmek. f) Başkan tarafından verilen diğer görevleri yapmak. Dış İlişkiler Dairesi Başkanlığı MADDE 20- (1) Dış İlişkiler Dairesi\nBaşkanlığının görev ve yetkileri şunlardır: a) Kurumun görev ve yetki alanına giren konularda\ndiğer ülkelerin kurum ve kuruluşları ile uluslararası kuruluşlarla işbirliği\nyapılmasına ilişkin iş ve işlemleri yürütmek, bu kuruluşlarla yapılacak\ngörüşmelerde Kurum içi koordinasyonu sağlamak. b) Ulusal ve uluslararası kongre, seminer gibi\nbilimsel toplantıları düzenlemek, desteklemek veya bunlara katılmak; ilgili\nyerli ve yabancı kurumlarla işbirliği yapılmasını, ortak çalışmalara katılımı\nveya bu kuruluşlarla sürdürülen faaliyetleri koordine etmek. c) Kurumun ihtiyaç duyacağı çeviri ve tercümanlık\nhizmetlerini yapmak veya yaptırmak. ç) Kurumun taraf olduğu ikili ve çok taraflı anlaşma\nve sözleşmelere ilişkin iş ve işlemleri yürütmek. d) Diğer ülke düzenleyici kuruluşları ile imzalanan\nikili işbirliği anlaşmalarını takip etmek ve uygulanmasını koordine etmek. e) Kurumun görev ve yetki alanına giren konularda\nişbirliği yapmak amacıyla diğer kurum ve kuruluşlar ile işbirliği\nprotokollerinin imzalanmasına ilişkin iş ve işlemleri yürütmek, diğer kamu\nkurum ve kuruluşları ile imzalanan protokolleri takip etmek ve uygulanmasını\nkoordine etmek. f) Kurumun görev ve yetki alanına giren konularda\nuluslararası kuruluşlara üyelik, bu kuruluşlara yapılacak aidat ve benzeri\nödemeler ile ilgili iş ve işlemleri takip etmek. g) Kurum personelinin yurtdışı görevlendirmelerine\nilişkin iş ve işlemler ile yurtdışında görevlendirilen personelin ulaşım, konaklama\ngibi iş ve işlemlerini yürütmek. ğ) Başkan tarafından verilen diğer görevleri yapmak. Hukuk Hizmetleri Dairesi Başkanlığı MADDE 21- (1) Hukuk Hizmetleri Dairesi\nBaşkanlığının görev ve yetkileri şunlardır: a) Kurumun taraf olduğu işlemlerin veya Kuruma\nilişkin her türlü uyuşmazlığın adli ve idari merciler, iç ve dış tahkim\nyargılaması ile icra dairelerinde takibi, savunulması ve çözümlenmesi amacıyla\nKurumu temsil etmek. b) Kurumun hizmet satın alma yoluyla temsil\nettireceği dava ve icra takipleri ve tahkim ile ilgili işlemleri koordine\netmek, izlemek ve denetlemek. c) Başkan tarafından görevlendirilmesi halinde dava\naçılması ve suç duyurusunda bulunulması gibi yasal yollara başvurulmasına\nilişkin iş ve işlemleri yürütmek. ç) Takibinde ya da üst dereceli yargı mercilerine\nintikalinde yarar görülmeyen dava ve icra takibinden vazgeçilmesi konusunda\nKurula öneri sunmak. d) Davaların duruşmalarına göre izlenmesi ve safahatı\nhakkında talep edilmesi halinde Başkana ve Kurula bilgi vermek. e) Kurumun üçüncü kişilerle olan alacak, hak ve\nborçları hakkındaki iş ve işlemleri yürütmek. f) Kurumun düzenleyici işlemlerinin uyumunu ve\nmevzuata uygunluğunu incelemek, düzenleyici işlem taslağı hazırlama\nçalışmalarına katılmak. g) İhtiyaç duyulan hususlar ile düzenleyici işlem\ntaslakları hakkında görüş bildirmek. ğ) İdari yaptırımların uygulanmasına ilişkin iş ve\nişlemleri ilgili hizmet birimlerinin koordinasyonunda yürütmek. h) Başkan tarafından verilen diğer görevleri yapmak. Strateji Geliştirme Dairesi Başkanlığı MADDE 22- (1) Strateji Geliştirme Dairesi\nBaşkanlığının görev ve yetkileri şunlardır: a) Kurumun strateji, hedef ve çalışma ilkelerinin\nbelirlenmesine ilişkin iş ve işlemleri yürütmek. b) Stratejik plan çalışmaları kapsamında ilgili\nhizmet birimleri ile koordineli olarak Kurumun orta ve uzun vadeli stratejik\namaç ve hedeflerine ilişkin süreçleri koordine etmek ve Kurumun stratejik\nplanını hazırlamak. c) Kurumda performans ve etkinlik esaslı yönetim\nsisteminin kurulması, iş tanımları ile iş ve işlem akışlarının belirlenmesi, iş\nsüreçlerinin geliştirilmesi ve iyileştirilmesine ilişkin iş ve işlemleri yapmak\nveya yaptırmak. ç) Kurumun personel politikası taslağını hazırlamak,\nişgücü planlamasını yapmak. d) Kurumun stratejik planına uygun olarak bütçe\nteklifini hazırlamak. e) Kurumun performansı, mali durumu, yıllık\nfaaliyetleri ve ihtiyaç duyulan konular hakkında rapor hazırlamak. f) Kurumun mali raporlarını ve kesin hesabını\nhazırlamak. g) Kurumun bütçesine, yıllık iş planına, gelir-gider\nkesin hesaplarına, yıllık faaliyet raporuna ve sair raporlarına ilişkin\nişlemleri yapmak, gerekli hallerde bütçe kalemleri arasında aktarma yapılmasına\nilişkin iş ve işlemleri yürütmek. ğ) Bir önceki mali yıla ait, konsolide edilmiş gelir\ntablolarını, bilançoları ve yıllık faaliyetleri esas alan kapsamlı mali\ntabloları içeren yıllık raporu hazırlamak ve en geç bir sonraki yılın nisan\nayının sonuna kadar bilgi için ilgili yerlere gönderilmesine ilişkin\nçalışmaları ve bütçenin ibrası ile ilgili işlemleri yürütmek. h) Kurum gelirlerinin tahsili ve takibine ilişkin\nişlemleri yürütmek, Kurumun nakit varlığını yönetmek ve muhafaza etmek. ı) İlgili hizmet birimleri ile koordineli olarak\nhizmet ve işlem bedellerinin belirlenmesine ilişkin iş ve işlemleri yürütmek. i) Kurum harcamalarının, onaylı bütçe çerçevesinde ve\nharcama usul ve esaslarına uygun olarak gerçekleştirilmesini sağlamak. j) Kurumun hesap planları, muhasebe kayıtları ile\ndiğer muhasebe hizmetlerine ilişkin işlemleri yürütmek. k) Kurumun görev kapsamına giren işlerle ilgili istatistiki\nbilgileri tutmak ve yayımlamak. l) Mali konularla ilgili mevzuatın uygulanmasını\nsağlamak. m) İdari para cezalarının takip ve tahsiline ilişkin\niş ve işlemleri yürütmek. n) Kurum hizmet birimlerinin etkin faaliyette\nbulunulabilmesi için bilgi işlem altyapısını kurmak veya kurdurmak, bilişim\nsistemlerinin kurulması ve işletilmesi konusunda gerekli iş ve işlemleri\nyürütmek. o) İlgili hizmet birimleri ile koordineli olarak\nKurumun internet faaliyetlerine ilişkin iş ve işlemleri yürütmek. ö) Kamu kurumlarından gelen bilgi taleplerine ilişkin\nişlemleri ilgili hizmet birimleri ile koordineli olarak yürütmek. p) 10/12/2003 tarihli ve 5018 sayılı Kamu Malî\nYönetimi ve Kontrol Kanunu ile 22/12/2005 tarihli ve 5436 sayılı Kamu Malî\nYönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi ve diğer mevzuat\nkapsamında strateji geliştirme ve mali hizmetler birimlerine verilen diğer\ngörevleri yapmak. r) Başkan tarafından verilen diğer görevleri yapmak. Destek Hizmetleri Dairesi Başkanlığı MADDE 23- (1) Destek Hizmetleri Dairesi\nBaşkanlığının görev ve yetkileri şunlardır: a) Personelin atama, nakil, disiplin, performans,\nterfi, emeklilik ve benzeri işlemlerini yürütmek. b) Kurum personelinin hizmet içi eğitimi,\nyetiştirilmesi, verimliliğinin artırılması ve üst görevlere hazırlanmasına\nyönelik kariyer ve eğitim planlarını hazırlamak ve uygulamak. c) Personelin Kurumun görev alanı ile ilgili\nhizmetlerde yurtiçinde ve yurtdışında yetiştirilmesi, eğitilmesi, bilgi ve\ngörgülerinin artırılması, staj, öğrenim ve ihtisas yapmasına ilişkin gerekli\nplanları hazırlayarak uygulanmasını sağlamaya ve takibine ilişkin işlemleri\nyürütmek. ç) Kuruma yetişmiş insan kaynağı sağlamak amacıyla\nyurtdışına gönderilen yükseköğretim öğrencilerine ilişkin gerekli iş ve\nişlemleri yürütmek. d) Personelin hizmet birimlerinin görev alanları\ndışında kalan yurtiçi geçici görevlendirmelerini yapmak. e) Kurumun mali kaynaklarının etkili ve verimli bir\nşekilde kullanılmasını sağlamak. f) Ödemeleri ilgili hizmet birimleri tarafından\nyapılmak kaydıyla, hizmet birimlerinin görev alanlarına ilişkin olarak talep\netmiş oldukları her türlü mal, hizmet ve danışmanlık alımları için\noluşturdukları teknik şartname çerçevesinde satın alma ve kiralama işlemlerine\nilişkin iş ve işlemleri yürütmek. g) Kurum hizmetleri için ihtiyaç duyulan taşınır ve\ntaşınmaz mal ile hizmetlerin satın alınmasına, edinilmesine ve kiralanmasına\nilişkin hizmetleri yürütmek. ğ) Kuruma ait hizmet yerleriyle ilgili güvenlik\ntedbirlerinin alınması, yürütülmesi ve buralara giriş ve çıkışların\ndüzenlenmesine ilişkin işlemleri yürütmek. h) Kurumun sivil savunma ve seferberlik hizmetlerini\nplanlamak ve yürütmek. ı) Kuruma ait taşınır ve taşınmazların kayıtlarını\ntutmak. i) Kurumun haberleşme, genel evrak, basım ve yayın\nile arşiv faaliyetlerine ilişkin mevzuatı hazırlamak, bu faaliyetleri yürütmek\nve mevzuatı gereği saklanması gereken diğer belgelerin düzenli bir dosyalama\nsistemi içinde korunmasını sağlamak. j) Kurumun ihtiyacı olan her türlü bakım, onarım,\nyapım, arşiv, sağlık, sosyal ve benzeri hizmetleri yürütmek. k) Başkan tarafından verilen diğer görevleri yapmak. Basın ve Halkla İlişkiler Müşavirliği MADDE 24- (1) Basın ve Halkla İlişkiler\nMüşavirliğinin görev ve yetkileri şunlardır: a) Basının Kurumun faaliyet alanları ile ilgili\nyayınlarını izlemek, derlemek ve değerlendirmek, Başkanın gerekli gördüklerine\ncevap vermek. b) Kurumun basın ve yayın kuruluşlarıyla ilişkilerini\nyürütmek. c) Kurumun faaliyet alanına ilişkin konularda halkı\nbilgilendirmek. ç) 9/10/2003 tarihli ve 4982 sayılı Bilgi Edinme\nHakkı Kanunu çerçevesinde gerekli işlemleri yapmak. d) İlgili hizmet birimleri ile koordineli olarak\nKurumun halkla ilişkiler faaliyetlerini yürütmek. e) İlgili hizmet birimleri ile koordineli olarak\nKurumun tanıtımına yönelik görsel, yazılı ve benzeri materyallerin\nhazırlanmasını sağlamak. f) Başkan tarafından verilen diğer görevleri yapmak. Kurul Hizmetleri Müdürlüğü MADDE 25- (1) Kurul Hizmetleri Müdürlüğünün\ngörev ve yetkileri şunlardır: a) Kurul toplantı gündemini hazırlamak, gündemdeki\nkonulara ilişkin müzekkere ve eklerini ilgili birimlerle işbirliği içinde\ntamamlamak ve Kurul üyelerine dağıtmak. b) Kurul karar metinlerini hazırlamak, kararları\ndosyalamak ve saklamak, karar örneklerinin aslına uygunluğunu onaylamak ve\nilgili birimlere göndermek, Resmî Gazete’de yayımlanması\ngereken kararlara ilişkin iş ve işlemleri yürütmek. c) Kurula ait her\ntürlü yazışmayı yapmak, arşivi tutmak, Kurul üyelerinin Kurum hizmet birimleri\nile ilişkilerini sağlamak, idari iş ve işlemler ile protokol hizmetlerini\nyürütmek. ç) Başkan tarafından verilen diğer görevleri yapmak. ALTINCI BÖLÜM Personel Personel MADDE 26 - (1) Bu Cumhurbaşkanlığı Kararnamesi ve diğer mevzuatla Kuruma verilen görev\nve yetkilerin gerektirdiği asli görev ve hizmetler Nükleer Düzenleme Uzmanı ve\nNükleer Düzenleme Uzman Yardımcılarından oluşan meslek personeli ve diğer\npersonel eliyle yürütülür. Kurum personeli bu Cumhurbaşkanı Kararnamesi ve\nilgili diğer mevzuatta düzenlenen hususlar dışında 14/7/1965 tarihli ve 657\nsayılı Devlet Memurları Kanununa tabidir. Kadrolar MADDE 27 - (1) Kurumun kadroları ekli (1) sayılı cetvelde gösterilmiştir. Söz konusu\ncetveldeki toplam kadro sayısı geçilmemek ve mevcut kadro unvanları veya 2\nsayılı Genel Kadro ve Usulü Hakkında Cumhurbaşkanlığı Kararnamesinin eki\ncetvellerde yer alan, başkanlık müşaviri kadrosu ihdası hariç, kadro\nunvanlarıyla sınırlı olmak üzere kadro sınıf, unvan ve derecelerinin\ndeğiştirilmesi ile kadroların kullanılmasına ilişkin hususlarda Kurul\nyetkilidir. YEDİNCİ BÖLÜM Çeşitli, Geçici ve Son Hükümler Kurumun gelirleri MADDE 28 - (1) Kurumun gelirlerinin\ngiderlerini karşılaması esastır. (2) Kurumun gelirleri şunlardır: a) İşlem ve hizmet bedelleri. b) Yayın ve sair gelirler. c) Kuruma yapılacak bağışlar. ç) Kuruma ait taşınır veya taşınmazların gelirleri. d) Genel bütçeden yapılacak hazine yardımları. (3) Kurum, düzenleyici kontrolüne tabi kişilerden\nhiçbir şekilde bağış kabul edemez. Yetki devri MADDE 29- (1) Başkan ve her kademedeki\nBaşkanlık yöneticisi yetkilerinin bir kısmını, sınırlarını açıkça belirlemek ve\nyazılı olmak kaydıyla alt kademelere devredebilir. Yetki devrinin yapılmış\nolması, devredenin sorumluluğunu ortadan kaldırmaz. Yürürlükten kaldırılan hükümler MADDE 30 - (1) (15/7/2018 tarihli ve\n30479 sayılı Resmî Gazete’de yayımlanan 4 sayılı Bakanlıklara Bağlı, İlgili,\nİlişkili Kurum ve Kuruluşlar İle Diğer Kurum Ve Kuruluşların Teşkilatı Hakkında\nCumhurbaşkanlığı Kararnamesi ile ilgili olup yerine işlenmiştir. ) Geçiş hükümleri GEÇİCİ MADDE 1- (1) Bu Cumhurbaşkanlığı\nKararnamesinin yürürlüğe girdiği tarihte görevde olan Kurul Başkan ve\nüyelerinin mevcut görevleri devam eder. Başkan ve üyeler kalan görev sürelerini\ntamamlarlar. (2) Bu Cumhurbaşkanlığı Kararnamesi uyarınca yeni bir\ndüzenleme yapılıncaya kadar mevcut yönetmelikler ve diğer düzenleyici\nişlemlerin bu Cumhurbaşkanlığı Kararnamesine aykırı olmayan hükümlerinin\nuygulanmasına devam olunur. Yürürlük MADDE 31- (1) Bu Cumhurbaşkanlığı Kararnamesi\nyayımı tarihinde yürürlüğe girer. Yürütme MADDE 32- (1) Bu Cumhurbaşkanlığı Kararnamesi\nhükümlerini Cumhurbaşkanı yürütür. (1) SAYILI\nCETVEL [3] KURUMU     : NÜKLEER DÜZENLEME KURUMU TEŞKİLATI : MERKEZ İHDAS EDİLEN KADROLARIN SINIFI UNVANI DERECESİ ADEDİ GİH Başkan\n  Yardımcısı 1 3 GİH Daire Başkanı 1 9 GİH Başkanlık\n  Müşaviri 1 7 GİH Grup Başkanı 1 30 GİH Basın ve\n  Halkla İlişkiler Müşaviri 1 1 GİH Kurul Hizmetleri Müdürü 1 1 GİH Özel Kalem Müdürü 1 1 GİH Nükleer Düzenleme Uzmanı 1 36 GİH Nükleer Düzenleme\n  Uzmanı 2 5 GİH Nükleer\n  Düzenleme Uzmanı 3 22 GİH Nükleer\n  Düzenleme Uzmanı 4 10 GİH Nükleer\n  Düzenleme Uzmanı 5 21 GİH Nükleer\n  Düzenleme Uzmanı 6 9 GİH Nükleer\n  Düzenleme Uzmanı 7 9 GİH Nükleer\n  Düzenleme Uzman Yardımcısı 8 17 GİH Nükleer\n  Düzenleme Uzman Yardımcısı 9 103 GİH Veri\n  Hazırlama ve Kontrol İşletmeni 5 4 GİH Veri\n  Hazırlama ve Kontrol İşletmeni 6 7 GİH Veri\n  Hazırlama ve Kontrol İşletmeni 7 5 GİH Veri\n  Hazırlama ve Kontrol İşletmeni 8 5 GİH Veri\n  Hazırlama ve Kontrol İşletmeni 3 1 GİH Veri\n  Hazırlama ve Kontrol İşletmeni 9 10 GİH Mali\n  Hizmetler Uzmanı 3 2 GİH Şube Müdürü 1 3 GİH Mütercim 9 2 GİH Şef 3 3 GİH Bilgisayar\n  İşletmeni 3 1 GİH Memur 5 1 GİH Memur 9 1 GİH Memur 13 1 AH Avukat 3 1 AH Avukat 6 1 AH Avukat 8 2 SH Uzman 1 1 TH Programcı 9 2 TH Çözümleyici 9 2 TH Çözümleyici 2 1 TH Mühendis 1 22 TH Mühendis 2 1 TH Mühendis 3 9 TH Mühendis 5 8 TH Fizikçi 1 6 TH Fizikçi 3 1 TH Kimyager 1 4 TH Teknisyen 3 1 TH Teknisyen 9 7 TOPLAM 399 95 SAYILI\nCUMHURBAŞKANLIĞI KARARNAMESİNDE DEĞİŞİKLİK YAPAN CUMHURBAŞKANLIĞI KARARNAMELERİ İLE ANAYASA\nMAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR TABLO Değiştiren Cumhurbaşkanlığı Kararnamesinin ve Anayasa\n  Mahkemesi Kararının 95\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 173 27/12/2024 11,\n  13, (I) sayılı Cetvel 27/12/2024 [1] 27/12/2024 tarihli ve 32765 sayılı\nResmî Gazete’ de yayımlanan 173 sayılı Cumhurbaşkanlığı Kararnamesinin 1 inci maddesiyle\nbu fıkrada yer alan “iki başkan yardımcısı” ibaresi “başkan yardımcıları” şeklinde\ndeğiştirilmiştir. [2] 27/12/2024 tarihli ve 32765\nsayılı Resmî Gazete’ de yayımlanan 173 sayılı Cumhurbaşkanlığı Kararnamesinin 2\nnci maddesiyle bu fıkrada yer alan “iki” ibaresi “üç” şeklinde\ndeğiştirilmiştir. [3] 27/12/2024 tarihli ve 32765 sayılı\nResmî Gazete’ de yayımlanan 173 sayılı Cumhurbaşkanlığı Kararnamesinin 3 üncü maddesiyle\nbu cetvele, 1. derece 1 adet Başkan Yardımcısı, 4. derece 5 adet Nükleer\nDüzenleme Uzmanı, 8. derece 6 adet Nükleer Düzenleme Uzman Yardımcısı, 9. derece\n6 adet Veri Hazırlama ve Kontrol İşletmeni olmak üzere toplam 18 adet kadro ihdas\nedilmiştir. İhdas edilen bu kadrolar cetvele işlenmiştir. Söz konusu düzenlemeyi\ngörmek için mezkûr Kararnameye bakınız."},
{"url": "https://www.mevzuat.gov.tr/mevzuat?MevzuatNo=93&MevzuatTur=19&MevzuatTertip=5", "full_text": "SULAMA BİRLİKLERİ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 93 Yayımlandığı\n  Resmî Gazetenin Tarihi – Sayısı : 19/2/2022 – 31755 Amaç MADDE\n1 -\n(1) Bu Cumhurbaşkanlığı Kararnamesinin amacı, 8/3/2011 tarihli ve 6172\nsayılı Sulama Birlikleri Kanununa tabi olarak faaliyetlerini yürütmekte olan s ulama\nbirliklerinin belirlenmesidir. Sulama birlikleri MADDE 2- (1) 6172 sayılı Kanun hükümlerine\nistinaden faaliyette bulunan sulama birlikleri ekli (1) sayılı\nCetvelde gösterilmiştir. Devredilen\nsulama birlikleri GEÇİCİ\nMADDE 1- (1) Sumbas Sulama Birliği ile Kadirli Kesiksuyu Sulama\nBirliğinin tüzel kişilikleri sona erdirilerek Ceyhan Sağ Sahil Sulama Birliğine, Gönen Ovası Sulama Birliği ile Manyas Sulama Birliğinin tüzel kişilikleri sona erdirilerek Balıkesir Sulama\nBirliğine, Çamgazi Sulama Birliği ile Çelikhan Pınarbaşı Keysun Sulama Birliğinin tüzel kişilikleri sona erdirilerek Adıyaman Sulama\nBirliğine personeli, taşınır ve taşınmaz malvarlığı, hakları, borç ve alacakları\nile devredilmiştir. Devir öncesi sulama birliklerine üye olan su kullanıcılarının\nbirlik üyelikleri, devirden sonra da devam eder. Yürürlük MADDE\n3 -\n(1) Bu Cumhurbaşkanlığı Kararnamesi yayımı tarihinde yürürlüğe girer. Yürütme MADDE 4- (1)\nBu Cumhurbaşkanlığı Kararnamesi hükümlerini Cumhurbaşkanı yürütür. 1 SAYILI CETVEL SIRA NO İLİ SULAMA BİRLİĞİ 1 Bursa İznik Gölü Keramet Sulama Birliği 2 Bursa Mustafakemalpaşa Sulama Birliği 3 Bursa Yenişehir Sulama Birliği 4 Bursa Bursa Sulama Birliği 5 Bursa Nilüfer Sulama Birliği 6 Bursa İznik Ova Köyleri Sulama Birliği 7 Bursa Karacabey Sulama Birliği 8 Kocaeli Arıklar Sulama Birliği 9 İzmir Menemen Sulama Birliği 10 İzmir Kestel Sulama Birliği 11 İzmir Küçük Menderes Sulama Birliği 12 Manisa Gediz Sulama Birliği 13 Manisa Mesir Sulama Birliği 14 Manisa Sarıkız Sulama Birliği 15 Manisa Salihli Sağ Sahil Sulama Birliği 16 Manisa Salihli Sol Sahil Sulama Birliği 17 Manisa Gökkaya Belediyesi ve Çevre Köyleri Sulama\n  Birliği 18 Manisa Turgutlu Sulama Birliği 19 Manisa Bağ Sulama Birliği 20 Bilecik Edebali Sulama Birliği 21 Eskişehir Eskişehir Sulama Birliği 22 Eskişehir Orta Sakarya Sulama Birliği 23 Eskişehir Sakaryabaşı Sulama Birliği 24 Eskişehir İnönü ve Kuzfındık Sulama Birliği 25 Eskişehir / Ankara Yukarı Sakarya Sulama Birliği 26 Kütahya Tavşanlı Sulama Birliği 27 Sakarya Pamukova Sulama Birliği 28 Aksaray Ekecik Bozkır Sulama Birliği 29 Aksaray Uluırmak Sulama Birliği 30 Karaman Karaman Ovası Sulama Birliği 31 Konya Çumra Sulama Birliği 32 Konya İvriz Sol Sahil ve Yıldızlı Sulama Birliği 33 Konya Çavuşcugöl Sulama Birliği 34 Konya Ova Sulama Birliği 35 Konya İvriz Sulama Birliği 36 Konya Seydişehir Sulama Birliği 37 Ankara Ayaş Asartepe Sulama Birliği 38 Ankara Şereflikoçhisar Ovası Sulama Birliği 39 Ankara Akıncı Ovası Sulama Birliği 40 Bolu Bolu Ovası Sulama Birliği 41 Çankırı Kızılırmak Sulama Birliği 42 Çorum Çorum Sulama Birliği 43 Düzce Düzce Ovası Sulama Birliği 44 Adana Kozan Sulama Birliği 45 Adana Seyhan Sol Sahil Sulama Birliği 46 Adana / Mersin Seyhan Sağ Sahil Sulama Birliği 47 Adana / Osmaniye Ceyhan Sağ Sahil Sulama Birliği 48 Adana / Osmaniye / Hatay Ceyhan Sol Sahil Sulama Birliği 49 Hatay Kırıkhan Sulama Birliği 50 Hatay Yarseli Sulama Birliği 51 Mersin Göksu Sulama Birliği 52 Mersin Mersin Sulama Birliği 53 Mersin Anamur Sulama Birliği 54 Amasya Taşova Sulama Birliği 55 Amasya DSİ Yedikır Barajı Sulama Birliği 56 Amasya DSİ Gümüşhacıköy Sulama Birliği 57 Amasya Göynücek Geldingen Sulama Birliği 58 Samsun Altınkaya Sulama Birliği 59 Samsun Bafra Kızılırmak Sulama Birliği 60 Samsun Ladik Akdağ Sulama Birliği 61 Samsun Vezirköprü Sulama Birliği 62 Sinop Dodurga Barajı Sulama Birliği 63 Tokat Zile Sol Sahil Sulama Birliği 64 Tokat Erek Sulama Birliği 65 Tokat Çamlıbel Ovası Sulama Birliği 66 Tokat Niksar Ovası Sulama Birliği 67 Tokat Yeşilırmak Sulama Birliği 68 Ağrı Ağrı Yazıcı Sulama Birliği 69 Erzincan Erzincan Sulama Birliği 70 Erzincan Tercan Sulama Birliği 71 Erzurum Sakalıkesik Ovası Palandöken Sulama Birliği 72 Erzurum Daphan Sulama Birliği 73 Erzurum Demirdöven Sulama Birliği 74 Bingöl Gayt Göynük Sulama Birliği 75 Elazığ Cip Sulama Birliği 76 Elazığ Kuzova Pompaj Sulama Birliği 77 Malatya Darende Gökpınar Sulama Birliği 78 Malatya Battalgazi Sulama Birliği 79 Malatya Derme Sulama Birliği 80 Malatya Akçadağ Sulama Birliği 81 Malatya Sultansuyu Sulama Birliği 82 Diyarbakır Malabadi Sulama Birliği 83 Diyarbakır Kralkızı Dicle Pompajlı Sulama Birliği 84 Diyarbakır Diyarbakır Silvan Sulama Birliği 85 Mardin Nusaybin Çağ Çağ Sulama Birliği 86 Siirt / Batman Batman Sol Sahil Sulama Birliği 87 Edirne Hamzadere Sulama Birliği 88 Kayseri Yamula Mansap Sulama Birliği 89 Kayseri Ağcaşar Sulama Birliği 90 Kayseri Develi Ovası Sulama Birliği 91 Kayseri Kovalı Sulama Birliği 92 Kayseri Bahçelik Sulama Birliği 93 Kayseri Sarıoğlan Sulama Birliği 94 Kayseri Kocasinan İlçesi Sarımsaklı Pompaj Sulama\n  Birliği 95 Kırşehir Karaova Sulama Birliği 96 Kırşehir Sıddıklı Sulama Birliği 97 Kırşehir Güzler Sulama Birliği 98 Nevşehir Ayhanlar Sulama Birliği 99 Yozgat Esenli Sulama Birliği 100 Yozgat Musabeyli ve Çevre Köyleri Sulama Birliği 101 Yozgat Boğazlıyan Sulama Birliği 102 Yozgat Paşaköy Sulama Birliği 103 Yozgat / Kırşehir Yenimahalle Sulama Birliği 104 Antalya Batı Antalya Sulama Birliği 105 Antalya Köprüçay Sulama Birliği 106 Antalya Aksu Çayı Sulama Birliği 107 Antalya Doğu Antalya Sulama Birliği 108 Şanlıurfa Topçu Gündaş Sulama Birliği 109 Şanlıurfa Atatürk Barajı Sulama Birliği 110 Şanlıurfa Cullap Sulama Birliği 111 Şanlıurfa Tatarhöyük Sulama Birliği 112 Şanlıurfa Güzelyurt Sulama Birliği 113 Şanlıurfa Fırat Sulama Birliği 114 Şanlıurfa Haktanır Sulama Birliği 115 Şanlıurfa Şuayb Sulama Birliği 116 Şanlıurfa Tektek Sulama Birliği 117 Şanlıurfa Yukarı Harran Sulama Birliği 118 Şanlıurfa GAP Sulama Birliği 119 Şanlıurfa Şanlıurfa Ceylanpınar Sulama Birliği 120 Bitlis Ahlat Sulama Birliği 121 Muş Muş Ovası Sulama Birliği 122 Muş Bulanık Sulama Birliği 123 Van Erciş Ovası Sulama Birliği 124 Van Van Karasu Sulama Birliği 125 Afyon Çıldırım Sulama Birliği 126 Afyon Selevir Sulama Birliği 127 Afyonkarahisar Kestel Sulama Birliği 128 Afyonkarahisar Örenler Sulama Birliği 129 Burdur Bucak Sulama Birliği 130 Burdur Karataş Sulama Birliği 131 Burdur Gölhisar Sulama Birliği 132 Isparta Atabey Sulaması Sulama Birliği 133 Isparta Yenişarbademli Sulama Birliği 134 Isparta Senirkent Ovası Sulama Birliği 135 Isparta Eğirdir Boğazova Sulama Birliği 136 Isparta Gelendost Sulama Birliği 137 Isparta Tokmacık Çaltı Sulama Birliği 138 Sivas Gemerek Sulama Birliği 139 Sivas Divriği Sulama Birliği 140 Sivas Yıldızırmağı Sulama Birliği 141 Sivas Akıncılar Sulama Birliği 142 Sivas Suşehri Sulama Birliği 143 Sivas Hafik Zara Sulama Birliği 144 Sivas Kanak Sulama Birliği 145 Sivas Hafik Özen Sulama Birliği 146 Sivas Karacalar Sulama Birliği 147 Adıyaman Adıyaman Sulama Birliği 148 Gaziantep Belkıs-Nizip Pompaj Sulama Birliği 149 Gaziantep Kayacık Sulama Birliği 150 Kahramanmaraş Kahramanmaraş Sulama Birliği 151 Kahramanmaraş Kılavuzlu Sulama Birliği 152 Kahramanmaraş Aşağı Andırın Sulama Birliği 153 Kahramanmaraş Göksun Sulama Birliği 154 Aydın Bozdoğan Sulama Birliği 155 Aydın Adnan Menderes Sulama Birliği 156 Aydın Söke Ovası Sulaması Sulama Birliği 157 Aydın Nazilli Sulama Birliği 158 Aydın Akçay Sulama Birliği 159 Aydın Aydın Ovası Sulama Birliği 160 Denizli Toprak Sulama Birliği 161 Denizli Acıpayam-Tavas Sulama Birliği 162 Denizli Çivril Sulama Birliği 163 Denizli Recep Yazıcıoğlu Sulama Birliği 164 Denizli Çağbayır Sulama Birliği 165 Muğla Menteşe Havzası Sulama Birliği 166 Muğla Fethiye Sulama Birliği 167 Bayburt Bayburt Sulama Birliği 168 Gümüşhane Köse Sulama Birliği 169 Kastamonu Beyler Sulama Birliği 170 Kastamonu Taşköprü Sulama Birliği 171 Kastamonu Kastamonu Sulama Birliği 172 Iğdır Yeşilığdır Sulama Birliği 173 Iğdır Aralık İlçesi ve Köylerinin Sulama Birliği 174 Balıkesir Balıkesir Sulama Birliği 175 Balıkesir / İzmir Altınova-Dikili Sulama Birliği 176 Çanakkale Umurbey Barajı Sulama Birliği 177 Çanakkale Çan Sulama Birliği 178 Çanakkale Bayramiç-Ezine Sulama Birliği 179 Çanakkale Biga Sulama Birliği 180 Çanakkale Ayvacık Sulama Birliği 181 Çanakkale Yenice Sulama Birliği"},
{"url": "https://www.mevzuat.gov.tr/mevzuat?MevzuatNo=77&MevzuatTur=19&MevzuatTertip=5", "full_text": "EKONOMİ KOORDİNASYON\n  KURULU HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin\n  Sayısı         : 77 Yayımlandığı Resmî Gazetenin Tarihi –\n  Sayısı : 30/6/2021 - 31527 Amaç ve kapsam MADDE 1 -\n(1) Bu Cumhurbaşkanlığı Kararnamesinin amacı Ekonomi Koordinasyon Kurulunun\nkuruluş, görev ve yetkilerine ilişkin usul ve esasları düzenlemektir. (2) Bu Cumhurbaşkanlığı\nKararnamesi, Ekonomi Koordinasyon Kurulunun yapısı ve faaliyetleri ile bu\nkapsamda gerçekleştirilecek iş ve işlemleri kapsar. Tanımlar MADDE 2 -\n(1) Bu Cumhurbaşkanlığı Kararnamesinin uygulanmasında; a) Başkan: Ekonomi\nKoordinasyon Kurulu Başkanını, b) Kurul: Ekonomi\nKoordinasyon Kurulunu, ifade eder. Kurul MADDE 3 -\n(1) Ekonomi politikalarının eşgüdüm içerisinde daha bütüncül bir yaklaşımla\noluşturulmasını ve daha etkin uygulanmasını sağlamak, ekonomik istikrarla\nilgili gelişmeleri izlemek ve değerlendirmek üzere Ekonomi Koordinasyon Kurulu\nkurulmuştur. (2) Kurul,\nCumhurbaşkanının görevlendireceği Cumhurbaşkanı Yardımcısı başkanlığında, Hazine\nve Maliye Bakanı, Çalışma ve Sosyal Güvenlik Bakanı, Enerji ve Tabii Kaynaklar\nBakanı, Sanayi ve Teknoloji Bakanı, Tarım ve Orman Bakanı, Ticaret Bakanı ve Strateji\nve Bütçe Başkanından oluşur. (3) Kurul,\ntoplantılarını aylık olarak gerçekleştirir ve çalışmaları hakkında üç ayda bir\nrapor hazırlar. (4) Başkan tarafından gerekli\ngörülmesi halinde Kurul toplantılarına gündemle ilgili bakanlar ve kamu\ngörevlileri ile özel sektör, sivil toplum kuruluşları, meslek kuruluşları,\nsendikalar ve üniversitelerin temsilcileri davet edilebilir. Kurulun görev ve yetkileri MADDE 4 -\n(1) Kurulun görev ve yetkileri şunlardır: a) Ekonomi politikaları\nalanında genel koordinasyonu sağlamak. b) Ekonomi\npolitikalarının oluşturulması ve uygulanmasında görev ve sorumluluğu bulunan\nkurum ve kuruluşlar arasında işbirliği ve eşgüdümü sağlamak ve takip etmek. c) Türkiye ekonomisi ve\nküresel ekonomi ile ekonomik istikrar ve kalkınma konularında gelişmeleri\nizlemek ve değerlendirmek, gerektiğinde politika uygulamalarına yönelik etki\nanalizleri yaptırmak ve alt çalışma grupları oluşturmak. ç) Kurul\nkararlarının uygulama süreçlerini izlemek, değerlendirmek ve sonuçlarını ilgili\nbakanlıklar ile kamu kurum ve kuruluşlarına bildirmek. (2) Kurul\nfaaliyetleri ve Kurul kararlarının uygulama sonuçları Başkan tarafından\nCumhurbaşkanına sunulur. Sekretarya MADDE 5 -\n(1) Kurulun sekretarya hizmetleri, Hazine ve Maliye Bakanlığınca yürütülür.\nKurulun sekretarya hizmetlerini yürütmek üzere Hazine ve Maliye Bakanlığınca bir\nbakan yardımcısı ve yeteri sayıda personel görevlendirilir. Sekretarya, Başkana\nkarşı sorumludur. (2) Sekretaryanın görev\nve yetkileri şunlardır: a) Kurul toplantılarına\nyönelik üyelerin gündem önerilerini alarak Başkanın onayına sunmak. b) Toplantı davetinin\nyapılması, gündeme ilişkin dokümanların üyelerle paylaşılması ile diğer toplantı\nhazırlıklarını yürütmek. c) Kurul toplantılarında\nalınan kararların uygulanmasına yönelik izleme ve değerlendirme raporlarını\nKurula sunmak. ç) Kurul çalışmalarına\nyönelik üç aylık raporları hazırlamak. d) Başkanı\nbilgilendirerek, Kurul çalışmalarına ilişkin gerekli diğer faaliyetleri ilgili\nkurum ve kuruluşlar ile işbirliği içinde yürütmek. e) Kurulun görev alanıyla\nilgili Başkan tarafından verilecek diğer işleri yapmak. Bilgi isteme MADDE 6- (İptal:\nAnayasa Mahkemesinin 30/12/2021 tarihli ve E.:2021/88; K.:2021/105 sayılı\nKararı ile) Yürürlük MADDE 7 - (1)\nBu Cumhurbaşkanlığı Kararnamesi yayımı tarihinde yürürlüğe girer. Yürütme MADDE 8- (1)\nBu Cumhurbaşkanlığı Kararnamesi hükümlerini Cumhurbaşkanı yürütür. 77\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren\n  Cumhurbaşkanlığı Kararnamesinin 77\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî\n  Gazete Tarihi Anayasa\n  Mahkemesinin 30/12/2021 tarihli ve E.:2021/88; K.:2021/105 sayılı Kararı ile 25/2/2022 6 25/2/2022"},
{"url": "https://www.mevzuat.gov.tr/mevzuat?MevzuatNo=68&MevzuatTur=19&MevzuatTertip=5", "full_text": "SANAYİLEŞME İCRA\n  KOMİTESİ HAKKINDA CUMHURBAŞKANLIĞI KARARNAMESİ Cumhurbaşkanlığı Kararnamesinin\n  Sayısı         : 68 Yayımlandığı Resmî Gazetenin Tarihi –\n  Sayısı : 14/10/2020-31274 SANAYİLEŞME İCRA KOMİTESİ HAKKINDA CUMHURBAŞKANLIĞI KARARNAMESİ Amaç MADDE 1 -\n(1) Bu Cumhurbaşkanlığı Kararnamesinin amacı, kalkınma planları ve programlarda\nyer alan politika ve hedefler doğrultusunda, yerli üretimin ve teknolojik\nkabiliyetlerin kamu alımları dâhil farklı yollarla geliştirilmesini sağlamak,\nüreticilerin yatırım, üretim ve finansman süreçlerini kolaylaştırmak ve\nrekabetçiliklerini artırmak amacıyla karar almak üzere, kısa adı SAİK olan\nSanayileşme İcra Komitesinin kurulması ile görev ve yetkilerine ilişkin usul ve\nesasları düzenlemektir. Kapsam MADDE 2- (1) Bu Cumhurbaşkanlığı Kararnamesi, yerli üretimin ve teknolojik\nkabiliyetlerin geliştirilmesi amacıyla oluşturulacak Sanayileşme İcra\nKomitesinin yapısı ve faaliyetleri ile bu kapsamda gerçekleştirilecek iş ve\nişlemleri kapsar. Tanımlar MADDE 3 -\n(1) Bu Cumhurbaşkanlığı Kararnamesinin uygulanmasında; a) Bakanlık: Sanayi ve\nTeknoloji Bakanlığını, b) Kamu alımı: Kamu\nhukukuna tâbi olan veya kamunun denetimi altında bulunan veyahut kamu kaynağı\nkullanan kamu kurum ve kuruluşlarının kullanımında bulunan her türlü kaynaktan\nkarşılanan tüm mal ve hizmet alımları ile yapım, kiralama ve finansal kiralama\nişleri, özel sektör kuruluşlarını özel veya münhasır hak sahibi yapan kamu özel\nişbirliği, mülkiyetin gayri ayni hak tesisi, imtiyaz, lisanslama ve yetkilendirme\nsözleşmelerini, c) Komite: Sanayileşme\nİcra Komitesini, ç) Sanayileşme\nKoordinasyon Birimi: Komitenin belirleyeceği kamu kurum ve kuruluşları\ntarafından Sanayi ve Teknoloji Bakanlığı ile eşgüdüm içinde çalışmak üzere\ngörevlendirilen hizmet birimlerini, ifade eder. Komitenin oluşumu, görev ve yetkileri MADDE 4 -\n(1) Komite Cumhurbaşkanının başkanlığında, Cumhurbaşkanının görevlendireceği\nCumhurbaşkanı Yardımcısı, Sanayi ve Teknoloji Bakanı, Hazine ve Maliye Bakanı,\nTicaret Bakanı ile Strateji ve Bütçe Başkanından oluşur. Cumhurbaşkanının\ngerekli görmesi halinde, gündem ile ilgili kurum ve kuruluşun temsilcileri\nKomite toplantılarına davet edilebilir. (2) Komite,\nCumhurbaşkanının daveti üzerine toplanır. Toplantı gündemi Cumhurbaşkanı\ntarafından belirlenir. (3) Komitenin görev ve\nyetkileri şunlardır: a) Kamu alımlarının,\nsanayileşme, yerli üretim ve Milli Teknoloji Hamlesi önceliklerine göre\nstratejik amaçlar doğrultusunda gerçekleştirilmesine yönelik kararlar almak. b) Milli ve yerli\nsanayileşme hedefine yönelik olarak sanayicinin ve teknoloji üreticisi kurum ve\nkuruluşların yatırım, üretim ve finansman süreçlerinin kolaylaştırılması\namacıyla gerekli tedbirleri almak. c) Kamu kurum ve\nkuruluşlarının yerli üretime imkân verecek şekilde, uzun vadeli alım planları\nyapmasına yönelik kararlar almak. ç) İhale şartname ve\nsözleşmelerinin yerliliği engellemeyecek ve sektörlerin ihtiyaç duyduğu\nteknolojik bileşenlerin yerlileşmesini sağlayacak şekilde hazırlanmasını\nsağlayacak tedbirleri almak. d) Yurtiçi üretimin\nkısıtlı olduğu stratejik alanlarda yatırım yapılmasını sağlayacak kararlar\nalmak. e) (İptal: Anayasa\nMahkemesi’nin 1/6/2022 tarihli ve E.: 2020/94, K.: 2022/61 sayılı Kararı ile.) f) Yurtiçinde üretilecek\nöncelikli ürünlere yönelik, ilgili tüm kurum ve kuruluşları bağlayıcı yol\nharitaları oluşturulmasına ve uygulanmasına ilişkin kararlar almak. g) Finansman, gümrük,\nçevre, altyapı, lojistik ve enerji gibi alanlarda kurumlar arası koordinasyonu\nsağlayarak reel sektörün küresel rekabet gücünü artıracak kararlar almak. ğ) Tedarik\npolitikalarının Milli Teknoloji Hamlesiyle entegre edilmesini ve tedarik\nzincirlerindeki kritik ürünlerin yerlileşmesini sağlamaya yönelik kararlar\nalmak. h) İmalat sanayi\nfirmalarının sermaye yapılarının güçlendirilmesi, gerektiğinde şirket\nbirleşmelerinin özendirilmesi, verimliliği artıracak politikaların tasarlanması\nve ürün çeşitliliğinin artırılması için kamu uygulamalarını yönlendirici\nkararlar almak. ı) Komite kararlarının\nuygulanmasına ve genel bütçeden Komite için ayrılan ödeneğin kullanımına\nilişkin usul ve esasları belirlemek. Sekretarya MADDE 5 -\n(1) Komitenin sekretarya hizmetleri Bakanlık tarafından yerine getirilir.\nSekretarya hizmetlerine ilişkin usul ve esaslar Bakanlık tarafından belirlenir. (2) Sekretaryanın görev\nve yetkileri şunlardır: a) Komite çalışmalarına\nilişkin gerekli hazırlıkları ilgili kurum ve kuruluşlar ile işbirliği halinde\nyapmak. b) Komite kararlarının\nuygulanmasına yönelik izleme ve değerlendirme raporlarını Komiteye sunmak. c) Komitenin görev\nalanına giren konularda inceleme ve araştırma yapmak, görüş oluşturmak ve\nönerilerde bulunmak. ç) Genel bütçeden Komite\niçin ayrılan ödeneği belirlenen usul ve esaslar dâhilinde yönetmek. Sanayileşme koordinasyon\nbirimleri MADDE 6 -\n(1) Komite tarafından belirlenen kamu kurum ve kuruluşları, Sekretarya ile\neşgüdüm içinde çalışmak üzere hizmet birimleri arasından Sanayileşme\nKoordinasyon Birimi görevlendirir. (2) Sanayileşme\nkoordinasyon birimlerinin görevleri şunlardır: a) Komite tarafından\nbelirlenen alanlarda Sekretarya ile işbirliği ve eşgüdüm içinde, kurumun\nihtiyaç analizlerine yönelik çalışmalar yapmak. b) Şartname ve\nsözleşmelerde yerli ürün alımını engelleyici hükümlerin yer almamasına,\nyerliliği özendirmeye ve mevzuat uyumunu sağlamaya yönelik çalışmalar yapmak. c) Sekretaryanın ihtiyaç\nduyduğu bilgi ve belgeyi temin etmek. Mali hükümler MADDE 7 -\n(1) Komitenin faaliyet giderleri ile politika ve kararları doğrultusunda\noluşturulacak destek programları kapsamında yapılacak harcamalar Bakanlık\nbütçesine bu amaçlarla konulacak ödeneklerle karşılanır. (2) Buna ilişkin usul ve\nesaslar Komite kararıyla yürürlüğe girer. Yürürlük MADDE 8 -\n(1) Bu Cumhurbaşkanlığı Kararnamesi yayımı tarihinde yürürlüğe girer. Yürütme MADDE\n9 -\n(1) Bu Cumhurbaşkanlığı Kararnamesi hükümlerini Cumhurbaşkanı yürütür. 68\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 68\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi Anayasa\n  Mahkemesi’nin 1/6/2022 tarihli ve E.: 2020/94, K.:\n  2022/61 sayılı Kararı ile. 18/4/2020 4 18/8/2022"},
{"url": "https://www.mevzuat.gov.tr/mevzuat?MevzuatNo=63&MevzuatTur=19&MevzuatTertip=5", "full_text": "SUÇ MAĞDURLARININ\n  DESTEKLENMESİNE DAİR CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 63 Yayımlandığı\n  Resmî Gazetenin Tarihi – Sayısı : 10/6/2020-31151 BİRİNCİ BÖLÜM Amaç, Kapsam,\nTanımlar ve Temel İlkeler Amaç\nve kapsam MADDE\n1- (1) Bu\nCumhurbaşkanlığı Kararnamesinin amacı; suç mağdurlarına sağlanan hizmet ve\nyardımlara ilişkin esasları ve bu hizmetlerin yerine getirilmesine dair görev,\nyetki ve sorumlulukları düzenlemektir. (2)\nBu Cumhurbaşkanlığı Kararnamesi, soruşturması ve kovuşturması Türkiye’de\nyürütülen suçlar nedeniyle ortaya çıkan mağduriyetler hakkında uygulanır. Tanımlar MADDE\n2- (1) Bu Cumhurbaşkanlığı Kararnamesinin uygulanmasında; a)\nAdli destek görevlisi: Adalet Bakanlığı ve adliye bünyesinde psikolog, pedagog\nve sosyal çalışmacı kadrolarında çalışanları, b)\nBakanlık: Adalet Bakanlığını, c)\nBaşkanlık: Adalet Bakanlığı Adli Destek ve Mağdur Hizmetleri Dairesi\nBaşkanlığını, ç)\nKırılgan grup: Bu Cumhurbaşkanlığı Kararnamesi gereğince adli destek görevlileri\ntarafından yapılan bireysel değerlendirme sonucunda suçtan daha fazla\netkilendiği ve korunması gerektiği tespit edilen mağdurlar ile adli sisteme dâhil\nolan çocukları, d)\nMağdur: Suç nedeniyle fiziksel, ruhsal veya ekonomik olarak doğrudan zarar gören\ngerçek kişiyi, e)\nMüdürlük: Bu Cumhurbaşkanlığı Kararnamesiyle verilen görevleri yapmak üzere\nadliye bünyesinde kurulan adli destek ve mağdur hizmetleri müdürlüklerini, ifade\neder. Temel\nilkeler MADDE\n3- (1)\nMağdurlara yönelik yardım ve destek hizmetlerinde, eşitlik, insan onuruna\nsaygı, dürüstlük ve mahremiyet ilkesi esastır. (2)\nBu Cumhurbaşkanlığı Kararnamesi kapsamındaki hizmetler mağdurun kişiliğine\nsaygı gösterilerek ve mağduriyetinin farkında olarak yerine getirilir. (3)\nMağdurun, adli sürece etkin katılım ve adalete erişim için mevzuatın öngördüğü şartlara\nuygun olarak kendisine vekil tayin edilmesi ve adli yardımda bulunulması isteği\nderhal karşılanır. (4)\nBu Cumhurbaşkanlığı Kararnamesi kapsamında yer alan hizmetler, kamu kurum ve\nkuruluşları tarafından gecikmeksizin, koordineli ve etkin bir şekilde sunulur. (5)\nBu Cumhurbaşkanlığı Kararnamesinin uygulanmasında görev alanlar, mağdura\nilişkin kişisel verilerin gizliliğini korumak zorundadır. Bu bilgiler, kanunlarda\nöngörülen hâller dışında hiçbir kurum ve kişiye verilmez. (6)\nMağdurların, bu Cumhurbaşkanlığı Kararnamesindeki hizmet ve yardımlardan\nfaydalanabilmesi için kolluğa, Cumhuriyet başsavcılığına veya müdürlüğe\nbaşvurması gerekir. (7) Bu Cumhurbaşkanlığı Kararnamesi kapsamında yer\nalan hizmetlerin sunumunda, başvuru şartı çocuklar için aranmaz ve çocuğun yüksek\nyararı ilkesi gözetilir. (8) Mağdurlara sunulan yardım ve destek hizmetlerinde sivil\ntoplum kuruluşları ile gönüllü gerçek ve tüzel kişilerden de yararlanılabilir. İKİNCİ BÖLÜM Mağdurlara Yönelik\nHizmetler Bilgilendirme ve\nyönlendirme MADDE 4- (1)\nMağdurlar, talepleri halinde kendilerine sağlanan hak ve yardımlara ilişkin\nolarak kolluk birimleri veya müdürlükçe gecikmeksizin bilgilendirilir ve\nyönlendirilir. (2) Mağdurla\nyapılan sözlü veya yazılı iletişimde, mağdurun anlama veya kendini ifade etme\nkabiliyetini etkileyen yaş, gelişim düzeyi, engellilik gibi durumları dikkate\nalınır ve anlaşılır bir dil kullanılır. (3)\nMağdura, kolluk veya Cumhuriyet başsavcılığı tarafından ihbar veya şikayetine\nilişkin yazılı bir belge verilir. Korunma ve suçun\ntekrarının önlenmesi MADDE\n5- (1) Mağdura veya aile bireylerine yönelik bir saldırı ihtimalinin bulunması\nhalinde, bu kişilerin başvurusu üzerine suçun tekrarının veya başkaca bir suçun\nişlenmesinin önlenmesi için kolluk birimlerince gerekli tedbirler alınır. Bazı\nmağdurlara yönelik hizmetler MADDE\n6- (1)\nKasten öldürme ve bu suça teşebbüs, neticesi sebebiyle ağırlaşmış yaralama, çocuğun\ncinsel istismarı, nitelikli cinsel saldırı ve neticesi sebebiyle ağırlaşmış\nişkence suçlarından mağdur olanlara aşağıdaki hizmetler sunulur: a)\nCeza muhakemesinin zorunlu kıldığı durumlar hariç olmak üzere, soruşturma veya\nkovuşturma işlemlerinin yapıldığı yerlerde, şüpheli veya sanıkla mağdurun\ntemasını önleyici tedbirler alınır. b)\nTutuklu veya hükümlülerin ceza infaz kurumlarından tahliyesine veya firarına\nilişkin bilgiler ceza infaz kurumu müdürlüğünce mağdurun bulunduğu yer kolluk\nbirimine bildirilir. Kolluk birimince yapılan değerlendirme sonucunda gerekli\nkoruyucu ve önleyici tedbirler alınır, mağdur için tehlike oluşturabilecek\nhallerde mağdura bilgi verilir. c) Mağdurların meslek edinmeleri amacıyla Milli\nEğitim Bakanlığı veya Milli Eğitim Bakanlığı işbirliğiyle kamu kurum ve kuruluşları, belediyeler veya\nsivil toplum kuruluşları tarafından kurslar düzenlenebilir ve mevcut kurslara\nkatılmalarında mağdurlara öncelik tanınır. ç) Mağdurlar, k amu kurum ve kuruluşları ile b elediyelerin ekonomik ve sosyal desteklerinden öncelikli\nolarak yararlandırılır. d)\nYaşadığı mağduriyet nedeniyle: 1)\nYerleşim yerini değiştirmek zorunda kalan mağdurların talepleri halinde, kendilerinin\nya da birlikte ikamet ettikleri aile bireylerinin çalıştıkları\nkamu kurum ve kuruluşlarının kadro, pozisyon ve teşkilat durumu gözönünde\nbulundurularak görev yerleri değiştirilir. 2)\nYerleşim yerini değiştirmek zorunda kalan özel hukuk hükümlerine tabi çalışan\nmağdurların talepleri halinde, kendilerinin ya da birlikte ikamet ettikleri\naile bireylerinin aynı işverene ait başka\nişyerlerinde çalışmaları sağlanabilir. 3) Yerleşim yerini veya\nokulunu değiştirmek zorunda kalan mağdurların talepleri halinde, kendilerinin\nya da bakmakla yükümlü oldukları kişilerin veya birlikte ikamet eden altsoyunun\neğitim gördüğü kurumların aynı türde eğitim veren okullarına devam etmeleri,\nilgisine göre Milli Eğitim Bakanlığı, Yükseköğretim Kurulu veya yükseköğretim\nkurumlarınca öncelikli olarak sağlanır. Ayrıca, yeni eğitim kurumunda ihtiyaç\nduyulması halinde mağdura rehberlik hizmetleri verilir. Buna ilişkin usul ve\nesaslar, Milli Eğitim Bakanlığı ve Yükseköğretim Kurulu tarafından birlikte\nçıkarılan yönetmelikle düzenlenir. Kırılgan\ngruplara sunulacak hizmetler MADDE\n7- (1)\nAdli sisteme dahil olan çocuklar ile cinsel dokunulmazlığa karşı işlenen suçlardan\nveya aile içi şiddet, terör ve insan ticareti suçlarından mağdur olanların\nbaşvurmaları halinde müdürlük bünyesinde çalışan adli destek görevlileri\ntarafından bu maddedeki hizmetlerin sunulması amacıyla bireysel değerlendirme yapılır. (2)\nKadın, yaşlı ve engelli mağdurlar başta olmak üzere, mağdurun kişisel\nözellikleri, suçun niteliği ve ağırlığı, suçun işlendiği şartlar dikkate\nalınarak suçtan daha fazla etkilendiği ve korunması gerektiği yapılacak ön\ndeğerlendirme ile anlaşılan mağdurlara yönelik olarak da birinci fıkra uyarınca\ndeğerlendirme yapılabilir. (3) Bireysel\ndeğerlendirme sonucunda kırılgan gruba girdiği tespit edilen mağdurlara adli\ndestek görevlisi aracılığıyla sunulacak hizmetler şunlardır: a)\nMağdurun, Cumhuriyet savcısının veya hâkimin isteği üzerine, mağdurun\ndinlenilmesinden önce kaygı düzeyini düşürmek amacıyla içinde bulunduğu ortamı,\nilgili kişileri ve süreci açıklamak. b)\nMağdurun kendini rahat ifade edebilmesi için gerekli tedbirlerin alınmasını\nCumhuriyet savcısı veya hâkime bildirmek ve mağdur dinlenirken yanında\nbulunmak. c)\nCumhuriyet savcısı veya hâkimin isteği üzerine sosyal inceleme raporu\nhazırlamak. ç)\nİfade ve beyan işlemlerinin adli görüşme odasında\ngerçekleştirilmesini Cumhuriyet savcısı veya hâkime önermek. d)\nTedavi veya rehabilitasyona ihtiyaç duyan mağdurları yönlendirmek. e) Adli\nsüreç boyunca etkin desteğe ihtiyaç duyduğu değerlendirilen mağdurlara yönelik\nhizmetlerde vaka yönetimi uygulamak. (4) Soruşturma\nveya kovuşturma sürecinin tamamlanmasından sonra destek ihtiyacı devam eden\nmağdurlar, ilgili kurumlara yönlendirilir. (5) Müdürlüğe\nbaşvuruda bulunan mağdurlardan korunma ihtiyacı olan çocuk, kadın, yaşlı ve\nengelliler, Aile ve Sosyal Hizmetler Bakanlığının il müdürlüğüne veya sosyal\nhizmet merkezlerine bildirilir. [1] (6) Haklarında\nkoruyucu ve destekleyici tedbir kararı verilemeyen mağdurlara yönelik olarak\nkolluk veya Cumhuriyet başsavcılığının bildirimi üzerine ya da resen mülkî\nidare amiri tarafından gerekli tedbirler alınır. (7) Gerek\ngörülmesi halinde bu maddedeki hizmetler, suçtan zarar görenlere de\nsağlanabilir. Adli\ngörüşme odaları MADDE 8- (1) 4/12/2004\ntarihli ve 5271 sayılı Ceza Muhakemesi Kanununun 236 ncı maddesinin dördüncü fıkrasının uygulanması, ifade ve beyanların özel\nortamda adli destek görevlisi aracılığıyla alınması amacıyla müdürlük\nbünyesinde adli görüşme odaları kurulur. (2) (İptal\nfıkra: Anayasa Mahkemesinin 8/11/2023 Tarihli ve E: 2020/65, K: 2023/187 Sayılı\nKararı ile.) Cinsel\nsuç mağdurlarına yönelik hizmetler MADDE\n9- (1) Ceza Muhakemesi Kanununun 236 ncı maddesinin beşinci ve altıncı fıkralarının\nuygulanması bakımından cinsel suç\nmağdurlarının tekrarlanan mağduriyetini önlemek, adli ve tıbbî işlemlerin bu\nalanda eğitimli görevliler tarafından tek seferde gerçekleştirilmesini temin\netmek amacıyla Bakanlığın talebi üzerine Sağlık Bakanlığı tarafından cinsel suç\nmağdurlarına yönelik hizmet veren merkezler kurulur. (İptal cümle: Anayasa\nMahkemesinin 8/11/2023 Tarihli ve E: 2020/65, K: 2023/187 Sayılı Kararı ile.) (2) (İptal\nfıkra: Anayasa Mahkemesinin 8/11/2023 Tarihli ve E: 2020/65, K: 2023/187 Sayılı\nKararı ile.) ÜÇÜNCÜ BÖLÜM Teşkilat Teşkilat MADDE\n10 -\n(1) Bu Cumhurbaşkanlığı Kararnamesinde yer alan ve Bakanlığın görev alanına\ngiren iş ve işlemler, Başkanlık tarafından yerine getirilir. (2) Adli yargı ilk\nderece mahkemesi adalet komisyonu bulunan yerlerde Bakanlığa bağlı olarak\nCumhuriyet başsavcılığının gözetim ve denetiminde müdürlük kurulur. İş durumu\nve coğrafi konum gözönüne alınarak, adalet komisyonu bulunmayan yerlerde\nBakanlık onayı ile müdürlükler veya müdürlüğe bağlı bürolar kurulabilir. Müdürlüğün\ngörevleri MADDE\n11- (1) Müdürlüğün görevleri şunlardır: a)\nMağdurları kendilerine tanınan haklar ve yardımlar konusunda bilgilendirmek ve\nyönlendirmek. b) Adli süreçte, kırılgan gruba yönelik destek\nhizmetlerini sunmak. c) Adli desteğe ihtiyaç duyanlara uygun\nmüdahale programlarını uygulamak, tekrarlanan mağduriyetlerini önleyici\ntedbirler almak ve psiko-sosyal destek faaliyetlerini yürütmek. ç)\nAdli süreçte görev alan adli destek görevlilerinin koordineli ve etkin şekilde\nçalışmalarını sağlamak. d)\nMağdurların adalete erişiminin güçlendirilmesine yönelik faaliyetler yürütmek. e)\nAdli süreçte tanıkların desteklenmesine yönelik hizmetleri sunmak. f)\nAdli yardım hizmetlerine ilişkin bilgilendirme yaparak ilgili kurum ve\nkuruluşlarla işbirliği halinde hizmetin etkin sunulmasına yönelik faaliyetleri\nyürütmek. g)\nGörev alanıyla ilgili hizmet sunan kamu kurum ve kuruluşları veya sivil toplum\nkuruluşları ile işbirliği yapmak. ğ) Müdürlüğün görev alanına giren konularda toplumsal\nfarkındalığı artırıcı faaliyetlerde bulunmak. h)\nMevzuatla veya Bakanlıkça verilen diğer görevleri yerine getirmek. (2)\nCumhuriyet savcısı veya hâkim tarafından talep edilmesi halinde 3/7/2005\ntarihli ve 5395 sayılı Çocuk Koruma Kanununun 15 inci maddesinin ikinci\nfıkrası, 22 nci maddesinin birinci ve ikinci fıkrası ile 34 üncü maddesi ve 5271\nsayılı Kanunun 236 ncı maddesinin üçüncü ve dördüncü fıkrası gereğince\nyapılacak işlemlerde adli destek görevlisi görevlendirilir. Danışma Kurulu ve koordinasyon\nkurulları MADDE\n12- (1)\nBu Cumhurbaşkanlığı Kararnamesi kapsamına giren hizmetlerin sunumuna ve hizmet\nsunumunda karşılaşılan sorunların çözümüne ilişkin önerilerde bulunmak üzere\nkamu kurum ve kuruluşlarının temsilcilerinin katılımıyla Bakanlıkta Danışma\nKurulu, müdürlük bulunan yerlerde ise koordinasyon kurulu oluşturulur. Kurul\ntoplantılarına, görüşlerine başvurulmak üzere sivil toplum kuruluşları\ntemsilcileri de davet edilebilir. Kurulların oluşumu ile çalışma usul ve\nesasları Bakanlıkça çıkarılan yönetmelikle belirlenir. DÖRDÜNCÜ BÖLÜM Çeşitli ve Son Hükümler Mağdur\nhizmetlerinin desteklenmesi MADDE\n13- (1)\nBelediyeler, üniversiteler ve diğer kamu kurum ve kuruluşları mağdur\nhizmetlerinin sunulmasına katkı sağlamak amacıyla Bakanlık ile ortak programlar\ngeliştirebileceği gibi ilgili mevzuatı çerçevesinde yer tahsis edebilir, hizmet\nbinalarının inşaatı ile bakım ve onarımını yapabilir veya yaptırabilir, her\ntürlü araç, gereç ve malzeme ihtiyaçlarını karşılayabilir. (2)\nMağdurlara yardım ve destek hizmetlerinde bu Cumhurbaşkanlığı Kararnamesinde\nbelirtilen ilkeler gözetilerek gönüllü kişilerden yararlanılabilir. (3)\nBakanlıkça, üniversitelerin hukuk fakülteleri veya fakültelerin sosyal hizmet,\npsikoloji, rehberlik ve psikolojik danışmanlık bölümleri ile mağdurlara sunulan\nhizmetlerde mesleki deneyim ve tecrübe artırımını sağlamak amacıyla işbirliği\nyapılabilir. Eğitim MADDE 14- (1) Bakanlıkta ve müdürlüklerde çalışan görevliler ile ihtiyaç duyulması halinde gönüllü\nçalışanlara Bakanlıkça eğitim verilir. (2) Başkanlıkça üniversitelerin\nilgili birimleri ile mağdur hakları alanına ilişkin sertifika veya yüksek\nlisans gibi eğitim programları geliştirmek üzere işbirliği yapılabilir. (3)\nMağdur hakları ve mağdura yaklaşım konusunda üniversiteler, barolar ve ilgili\nkurum ve kuruluşlarla işbirliği yapılır. Bu kurum ve kuruluşlar tarafından hazırlanacak\neğitim ve staj müfredatına Başkanlıkça katkı ve destek verilir. Hizmetin\nizlenmesi ve değerlendirilmesi MADDE\n15 -\n(1) Müdürlükçe, sunulan hizmetlerin kalitesinin artırılması amacıyla hizmetten\nfaydalanan kişiler veya aileleri ile hizmet sunumunda görev yapanların görüş ve\ndeğerlendirmeleri alınır. Müdürlük tarafından sunulan hizmetler, istatistikler,\nhizmet sunumuna ilişkin tespit, değerlendirme ve öneriler, rapor halinde\nBaşkanlığa sunulur. (2)\nBaşkanlık tarafından yapılan değerlendirmeler doğrultusunda; sunulan\nhizmetlerin etkinliğinin artırılması için, mevzuat değişiklikleri de dâhil\nolmak üzere yapılması gereken çalışmalara ilişkin öneriler her yıl Bakanlığa sunulur. (3)\nHer yıl Başkanlıkça müdürlüklerin hazırladıkları istatistiki veriler ve çalışma\nraporları dikkate alınarak bir rapor hazırlanır. Yönetmelik MADDE 16 - (1 ) Bu Cumhurbaşkanlığı Kararnamesi kapsamında yer alan\n(…) [2] müdürlüklerin\nyetki alanı, denetimi, adli destek\ngörevlilerinin çalışma usul ve esasları bu Cumhurbaşkanlığı Kararnamesinin\nyayımı tarihinden itibaren altı ay içinde Bakanlıkça çıkarılan yönetmelikle\ndüzenlenir. Kadrolar [3] [4] MADDE 17- (1) Ekli listede yer alan kadrolar ihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki cetvellerin ilgili bölümlerine\neklenmiştir. Yürürlükten\nkaldırılan ve değiştirilen hükümler MADDE\n18 - (10/7/2018 tarihli ve 1 sayılı Cumhurbaşkanlığı\nTeşkilatı Hakkında Cumhurbaşkanlığı Kararnamesi ile ilgili olup yerine\nişlenmiştir.) Atama\nİzni GEÇİCİ\nMADDE 1- (1) Bu Cumhurbaşkanlığı\nKararnamesi ile ihdas edilen psikolog, pedagog ve sosyal çalışmacı kadrolarına\n31/12/2022 tarihine kadar 2 sayılı Cumhurbaşkanlığı Kararnamesinin 11 inci\nmaddesine göre belirlenen atama sayısı sınırı aranmaksızın açıktan veya naklen\natama yapılabilir. Yürürlük MADDE\n19- (1)\nBu Cumhurbaşkanlığı Kararnamesi yayımı tarihinde yürürlüğe girer. Yürütme MADDE\n20- (1)\nBu Cumhurbaşkanlığı Kararnamesi hükümlerini Cumhurbaşkanı yürütür. 63 SAYILI CUMHURBAŞKANLIĞI KARARNAMESİNE EK VE DEĞİŞİKLİK GETİREN\nMEVZUATIN VEYA ANAYASA MAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE\nGİRİŞ TARİHİNİ GÖSTERİR LİSTE Değiştiren Cumhurbaşkanlığı\n  Kararnamesinin/İptal Eden Anayasa Mahkemesinin Kararının Numarası 63 sayılı Cumhurbaşkanlığı\n  Kararnamesinin Değişen Maddeleri Değişikliğin Yürürlüğe Giriş Tarihi 73 7, 9 21/4/2021 Anayasa Mahkemesinin 8/11/2023 Tarihli\n  ve E: 2020/65, K: 2023/187 Sayılı Kararı 8, 9 uncu maddenin ikinci fıkrası, 16 12/3/2024 9 uncu maddenin birinci fıkrası, 17 12/12/2024 [1] 21/4/2021 tarihli ve 31461 sayılı\nResmî Gazete’ de yayımlanan 73 sayılı Cumhurbaşkanlığı Kararnamesinin 51 inci\nmaddesiyle bu fıkrada yer alan “Aile, Çalışma ve Sosyal Hizmetler” ibaresi\n“Aile ve Sosyal Hizmetler” şeklinde değiştirilmiştir. [2] Anayasa\nMahkemesinin 8/11/2023 Tarihli ve E: 2020/65, K: 2023/187 Sayılı\nKararı ile bu fıkrada yer alan “… hizmetlerin sunulmasına ilişkin usul ve\nesaslar ile…” ibaresi iptal edilmiştir. [3] Bu\nmaddede belirtilen ekli listeyi görmek için bu Cumhurbaşkanlığı Kararnamesinin\nyayımlandığı Resmî Gazete’ ye bakınız. [4] Anayasa Mahkemesinin 8/11/2023 Tarihli ve\nE: 2020/65, K: 2023/187 Sayılı Kararı ile Adalet Bakanlığı Merkez Teşkilatına\nilişkin ekli listenin “Adli Destek ve Mağdur Hizmetleri Daire Başkanı” ile\n“Tetkik Hâkimi” kadrolarına ilişkin kısmının, ihdas edilmesinin ve (2) sayılı Cumhurbaşkanlığı\nKararnamesi’nin ilgili bölümüne eklenmesinin iptaline karar verilmiştir."},
{"url": "https://www.mevzuat.gov.tr/mevzuat?MevzuatNo=62&MevzuatTur=19&MevzuatTertip=5", "full_text": "TÜRKİYE CUMHURİYET\n  MERKEZ BANKASI MECLİSİ ÜYELİĞİ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 62 Yayımlandığı Resmî\n  Gazetenin Tarihi – Sayısı : 17/5/2020 - 31130 MADDE 1 - (İptal:Anayasa Mahkemesinin\n18/3/2021 tarihli ve E.:2020/58; K:2021/19 sayılı Kararı ile) MADDE 2 - (1) Bu Cumhurbaşkanlığı\nKararnamesi yayımı tarihinde yürürlüğe girer. MADDE 3 - (1) Bu Cumhurbaşkanlığı\nKararnamesi hükümlerini Cumhurbaşkanı yürütür. 62\nSAYILI CUMHURBAŞKANLIĞI KARARNAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 62\n  sayılı Cumhurbaşkanlığı Kararnamesinin değişen maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi Anayasa Mahkemesinin 18/3/2021\n  tarihli ve E.:2020/58; K:2021/19 sayılı Kararı 22/6/2021 1 22/6/2021"},
{"url": "https://www.mevzuat.gov.tr/mevzuat?MevzuatNo=49&MevzuatTur=19&MevzuatTertip=5", "full_text": "COĞRAFİ\n  BİLGİ SİSTEMLERİ HAKKINDA CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 49 Yayımlandığı\n  Resmî Gazetenin Tarihi – Sayısı : 7/11/2019 - 30941 BİRİNCİ BÖLÜM Amaç, Kapsam,\nTanımlar ve İlkeler Amaç MADDE 1- (1) Bu Cumhurbaşkanlığı\nKararnamesinin amacı coğrafi bilgi sistemleri ile Ulusal Coğrafi Bilgi Sistemi\nve altyapısına ilişkin; kamu kurum ve kuruluşları arasında koordinasyonun\nsağlanması, hedef ve stratejilerin oluşturulması, coğrafi veri temaları içinde\nyer alan coğrafi veri ve bilginin üretilmesi ve güncelliğinin sağlanması, yönetilmesi,\nkullanılması, erişimi, güvenliğinin sağlanması, paylaşılması ve dağıtımına\nyönelik usul, esas ve standartlar ile bu Cumhurbaşkanlığı Kararnamesi kapsamında\noluşturulan kurulların, kamu kurum ve kuruluşlarının, gerçek ve tüzel kişilerin\ngörev, yetki ve sorumluluklarının belirlenmesidir. Kapsam MADDE 2 -\n(1) Bu Cumhurbaşkanlığı Kararnamesi, 1 inci maddede belirtilen amaçlarla\nsınırlı olmak üzere, kamu kurum ve kuruluşları ile gerçek ve tüzel kişileri ve\nbunların faaliyetlerini kapsar. (2) Ulusal Coğrafi Veri\nSorumluluk Matrisinde yer almayan coğrafi veriler bu Cumhurbaşkanlığı\nKararnamesinin kapsamı dışındadır. Tanımlar MADDE 3- (1) Bu Cumhurbaşkanlığı Kararnamesinin uygulanmasında; [1] a) Ağ hizmetleri:\nElektronik ortamda veri erişimi, paylaşımı ve kullanımı için coğrafi veri ve\nveri bilgisinin aranması, görüntülenmesi, dönüştürülmesi, indirilmesi ve\nbedelli veya bedelsiz veri paylaşımına imkân sağlayan hizmetleri, b) Bakanlık: Çevre,\nŞehircilik ve İklim Değişikliği Bakanlığını, c) Birlikte\nçalışabilirlik: Farklı işlevsel birimler arasında, bu birimlerin benzersiz\nkarakteristiği hakkında bilgi sahibi olmadan ya da en az bilgiyle, iletişim\nkurabilme, program yürütebilme, veri gönderebilme ve alabilme yeteneğini, ç) Coğrafi bilgi:\nÖznitelik bilgisi ve topolojik bilgiyi içeren nitelik kazandırılmış coğrafi\nveriyi, d) Coğrafi bilgi sistemi:\nHer türlü coğrafi verinin; üretilmesi, temini, depolanması, işlenmesi,\nyönetilmesi, analiz edilmesi, paylaşılması, sunulması ve güncel tutulması için\ngerekli olan donanım, yazılım, insan kaynağı, standartlar ve yöntemler\nbütününü, e) Coğrafi veri: Konum\nbilgisi içeren her türlü veriyi, f) Coğrafi veri hizmeti:\nCoğrafi veri ve veri bilgisinin standartlara uygun olarak paylaşımına yönelik\niş ve işlemleri, g) Coğrafi veri teması:\nBelirli bir konuya ilişkin olarak ulusal veya uluslararası standartlara uygun\nhazırlanan coğrafi veri topluluğunu, ğ) Çalışma heyeti:\nCoğrafi bilgi hizmetleri kapsamında veri tanımlama dokümanı hazırlama,\ninceleme, araştırma, geliştirme, projelendirme ve danışmanlık faaliyetlerini\nyürüten heyeti, h) Genel Müdürlük:\nCoğrafi Bilgi Sistemleri Genel Müdürlüğünü, ı) Kamu kurum ve\nkuruluşları: Coğrafi veri üreten, paylaşan ve kullanan genel bütçe kapsamındaki\nkamu idareleri ve özel bütçeli idareler, bunlara bağlı döner sermayeli\nkuruluşlar, düzenleyici ve denetleyici kurumlar, sosyal güvenlik kurumları,\nkamu iktisadi teşebbüsleri ve bunların bağlı ortaklıkları ile müessese ve işletmeleri,\nil özel idareleri, belediyeler ve bağlı kuruluşları ile bunların kurduğu veya\nüyesi olduğu mahalli idare birlikleri, müessese, işletme ve bunların döner\nsermayeli kuruluşları ile özel kanunla kurulan kamu şirket ve kuruluşlarını, i) Kurul: Türkiye Coğrafi\nBilgi Sistemi Kurulunu, j) Sorumlu kurum: Coğrafi\nveri sorumluluk matrisinde yer alan coğrafi veri temasının üretim,\nuyumlaştırma, güncelleme, güvenlik ve paylaşımından sorumlu olan ve ilgili\ntemaya ait veriyi üreten diğer kamu kurum ve kuruluşlarıyla gerekli\nkoordinasyonu sağlayan kamu kurum ve kuruluşunu, k) Tanımlama dokümanı:\nCoğrafi veri temalarına ilişkin uygulama kurallarını, teknik esasları ve\nstandartları belirleyen dokümanı, l) Ulusal Coğrafi Bilgi\nPlatformu: Bakanlık tarafından oluşturulan e-Devlet kapısına entegre elektronik\naltyapıyı, m) Ulusal Coğrafi Bilgi\nSistemi: Coğrafi verilere, veri setlerine ve veri servislerine erişimi ve\npaylaşımı kolaylaştırmak amacıyla ulusal kaynakların verimli bir şekilde\nkullanılması, bilgi teknolojilerinden istifade edilmesi ile süreç, koordinasyon\nve takip mekanizmalarının işletilmesi için gerekli düzenlemelerin ve\nplanlamanın yapılması ve bunların icra edilmesini sağlayan sistemi, n) Ulusal Coğrafi Veri\nPaylaşım Matrisi: Kamu kurum ve kuruluşları ile gerçek ve tüzel kişilerin;\ncoğrafi veriye erişim, paylaşım ve kullanım yetkilerini tanımlayan matrisi, o) Ulusal Coğrafi Veri\nSorumluluk Matrisi: Coğrafi veri temaları ile bu temalardan sorumlu olan kamu\nkurum ve kuruluşlarını gösteren matrisi, ö) Veri bilgisi: Coğrafi\nveri hakkındaki tanımlayıcı ve açıklayıcı bilgileri, metaveriyi, p) Yürütme Kurulu: Türkiye\nCoğrafi Bilgi Sistemi Yürütme Kurulunu, ifade eder. İlkeler MADDE 4- (1) Coğrafi bilgi sistemleri hizmet ve uygulamalarına ilişkin tüm\nfaaliyetlerde; a) Kamu kaynaklarının\netkin ve verimli kullanılması için coğrafi verinin toplanmasında,\nüretilmesinde, depolanmasında ve paylaşımında mükerrerliğin önlenmesi, b) Coğrafi verinin\ntoplanmasında, üretilmesinde, depolanmasında, paylaşımında, kullanımında ve\nsunumunda ulusal standartlara uyulması, c) Coğrafi verinin ve\nveri bilgisinin doğru ve kaliteli üretilmesinin, güncelliğinin, güvenliğinin,\nsürekliliğinin ve paylaşılmasının sağlanması, ç)  Ulusal güvenliğe,\nkişisel verilerin korunmasına, fikri, sınai ve ticari haklara ilişkin mevzuat\nhükümleri ile milletlerarası andlaşma hükümleri saklı kalmak kaydıyla her türlü\ncoğrafi verinin erişilebilir, paylaşılabilir ve kullanılabilir olması, d) Birlikte\nçalışabilirliğin ve katılımcılığın sağlanması, e) Ülke düzeyinde\nnitelikli insan kaynağı ve kapasitesinin geliştirilmesi, f) Araştırma, geliştirme\nve yenilik faaliyetlerinin teşvik edilmesi, g) Standartların\nbelirlenmesinde kamu kurum ve kuruluşlarının ihtiyaçlarının dikkate alınması, ilkeleri gözetilir. İKİNCİ BÖLÜM Görev, Yetki\nve Sorumluluk Bakanlığın görev\nve yetkileri MADDE 5- (1) Coğrafi bilgi sistemleri kapsamında Bakanlığın görev ve yetkileri\nşunlardır: a) Ulusal Coğrafi Bilgi\nSisteminin e-Devlet kapısına entegrasyonuna ilişkin iş ve işlemleri yürütmek ve\nsistemin işleyişine yönelik izleme raporlarını hazırlamak. b) Ulusal Coğrafi Bilgi\nPlatformunu kurmak, yönetmek, güvenliğini ve sürdürülebilirliğini sağlamak. c) Coğrafi veri teması\nlistelerinin, Ulusal Coğrafi Veri Sorumluluk Matrisinin, Ulusal Coğrafi Veri\nPaylaşım Matrisinin, kararların ve tanımlama dokümanlarının yayımlanmasını\nsağlamak. ç) Coğrafi bilgi sistemlerine\nilişkin ülke genelinde nitelikli insan kaynağı ve kapasitesinin artırılması ile\naraştırma, geliştirme ve yenilik faaliyetlerini teşvik etmek. d) Coğrafi bilgi sistemlerinin\naltyapısını ve kapasitesini geliştirmek üzere proje ve programlar hazırlamak,\ngerekli görülmesi durumunda araştırma ve geliştirme merkezleri, enstitüler ve\nlaboratuvarlar kurmak veya kurulmasını teşvik etmek. e) Gerçek ve tüzel\nkişilerden gelen Ulusal Coğrafi Bilgi Sistemine ilişkin faaliyetlerle ilgili\ntalepleri almak. f) Özel kurum, kuruluşlar\nve üniversiteler ile veri paylaşımı, veri madenciliği ve yeni veri üretimi\nkonularında, işbirliğine konu veriyi üreten kurumların da katılımıyla çalışmalar\nyapmak. g) 1 sayılı Cumhurbaşkanlığı\nTeşkilatı Hakkında Cumhurbaşkanlığı Kararnamesinde coğrafi bilgi sistemleri ile\nilgili olarak Bakanlığa verilen görevleri yapmak. Kamu kurum ve\nkuruluşlarının görev ve yetkileri MADDE 6- (1)\nKamu kurum ve kuruluşları bu Cumhurbaşkanlığı Kararnamesi kapsamında\nüretiminden sorumlu oldukları coğrafi verilerin ve veri bilgilerinin; a) Mükerrer üretiminin\nönlenmesi için gerekli tedbirleri almakla, b) Doğruluğunu,\nkalitesini, güncelliğini, güvenliğini ve gizliliğini sağlamakla, c) Bu Cumhurbaşkanlığı Kararnamesi\nkapsamında belirlenen ilke, usul, esas ve standartlara uyumlaştırılmasını ve\npaylaşılmasını sağlamakla, ç) Erişim ve paylaşımını\nsağlamak için gerekli sistem altyapısını kurmak, işletmek ve güvenliğini\nsağlamakla, d) Ulusal Coğrafi Bilgi\nPlatformuna sunulmasını sağlamakla, görevli ve yetkilidir. (2) Kamu kurum ve\nkuruluşları bu Cumhurbaşkanlığı Kararnamesi kapsamında oluşturulan çalışma heyetlerine\nkonusunda yetkin kişilerin katılımını sağlar. (3) Kamu kurum ve\nkuruluşları bu Cumhurbaşkanlığı Kararnamesi kapsamında yürütülecek iş ve\nişlemler için ihtiyaç duydukları teknik ve idari danışmanlık hizmetlerine\nyönelik olarak çalışma heyeti oluşturulmasını Bakanlıktan talep edebilir. (4) Kamu kurum ve\nkuruluşları Ulusal Coğrafi Veri Sorumluluk Matrisinde yer almasını istedikleri\ncoğrafi verilerin bu matrise dahil edilmesi için Bakanlığa talepte bulunabilir. (5) Kamu kurum ve\nkuruluşları Ulusal Coğrafi Veri Sorumluluk Matrisinde yer alan ve üretmekle\nyükümlü oldukları coğrafi verilerin üretim planlamasını yapar. (6) Kamu kurum ve\nkuruluşları Ulusal Coğrafi Veri Sorumluluk Matrisi kapsamındaki coğrafi\nverilerin gerçek ve tüzel kişilere satışı ile ilgili ücret tarifelerini her yıl\nŞubat ayında Bakanlığa bildirir. (7) Kamu kurum ve\nkuruluşları kurumsal platformları üzerinden yaptıkları veri paylaşımlarının\nistatistik bilgisini her ayın ilk iş günü Bakanlığa bildirir. Gerçek ve tüzel\nkişilerin yetki ve sorumlulukları MADDE 7- (1)\n14 üncü maddenin dördüncü fıkrasına göre izin almakla yükümlü olanlar topladıkları,\nürettikleri, paylaştıkları ya da sattıkları coğrafi verilere ilişkin veri bilgilerini\nUlusal Coğrafi Bilgi Platformuna kaydetmekle ve güncellemekle yükümlüdür. (2) Bu Cumhurbaşkanlığı\nKararnamesi kapsamında yürütülecek iş ve işlemlere ilişkin faaliyetlerde\nbulunan gerçek ve tüzel kişilerin yetki ve sorumlulukları ile uyması gereken usul\nve esaslar Bakanlık tarafından çıkarılacak yönetmelikle düzenlenir. ÜÇÜNCÜ BÖLÜM Kurullar, Çalışma Heyetleri\nve Uzman İstihdamı Türkiye Coğrafi\nBilgi Sistemi Kurulu [2] MADDE 8- (1) Kurul, Cumhurbaşkanı tarafından görevlendirilen Cumhurbaşkanı Yardımcısının\nbaşkanlığında; Çevre, Şehircilik ve İklim Değişikliği Bakanlığının, Enerji ve\nTabii Kaynaklar Bakanlığının, Hazine ve Maliye Bakanlığının, İçişleri\nBakanlığının, Kültür ve Turizm Bakanlığının, Milli Savunma Bakanlığının, Sağlık\nBakanlığının, Sanayi ve Teknoloji Bakanlığının, Tarım ve Orman Bakanlığının,\nUlaştırma ve Altyapı Bakanlığının ilgili Bakan Yardımcılarından, Türkiye\nİstatistik Kurumu Başkanından, Milli İstihbarat Teşkilatı Başkanlığının ve\nStrateji ve Bütçe Başkanlığının ilgili Başkan Yardımcılarından oluşur. [3] (2) Kurulun görüşeceği\nkonuların mahiyetinin gerektirdiği durumlarda, Kurula konu ile ilgili kurum temsilcileri\nde çağrılabilir. (3) Kurulun sekretaryası\nGenel Müdürlük tarafından yürütülür. (4) Kurulun görevleri\nşunlardır: a) Bu Cumhurbaşkanlığı\nKararnamesi kapsamındaki ulusal hedefleri belirlemek ve ülke çapında\nuygulanmasını sağlamak. b) Yürütme Kurulu\ntarafından teklif edilen Ulusal Coğrafi Veri Sorumluluk Matrisi ve Ulusal\nCoğrafi Veri Paylaşım Matrisini onaylamak, sorumlu kurum ve kuruluşlar arasında\nkoordinasyonu sağlamak. c) Yürütme Kurulu\ntarafından teklif edilen coğrafi veri temalarını onaylamak. ç) Gerekli gördüğü\nhallerde, birden fazla kamu kurum ve kuruluşunu kapsayan coğrafi bilgi\nhizmetleri ile ilgili ortak projelerin yürütülmesi için Yürütme Kurulunu\ngörevlendirmek. d) Yürütme Kurulu\ntarafından sunulan acil, afet ve olağanüstü durumlara ilişkin coğrafi veri\nüretim ve paylaşım esaslarını onaylamak. (5) Kurul her yıl Nisan\nayında olağan olarak toplanır. Kurul Başkanı ihtiyaç halinde Kurulu olağanüstü\ntoplantıya çağırabilir. (6) Kurulun ilanı gerektiren\nkararları Resmî Gazete’de yayımlanır. (7) Kurulun çalışma usul ve\nesasları Bakanlık tarafından çıkarılacak yönetmelikle düzenlenir. Türkiye Coğrafi\nBilgi Sistemi Yürütme Kurulu MADDE 9- (1) Yürütme Kurulu, Coğrafi Bilgi Sistemleri Genel Müdürünün başkanlığında;\nHarita Genel Müdürü, Tapu ve Kadastro Genel Müdürü ve Yerel Yönetimler Genel\nMüdürü doğal üye olmak üzere gündem maddesine göre Başkan tarafından üye olarak\nçağrılacak Ulusal Coğrafi Veri Sorumluluk Matrisindeki sorumlu kurumların Genel\nMüdür ve dengi yöneticilerinden oluşur. (2) Yürütme Kurulu her\nyıl Şubat, Nisan, Haziran, Ağustos, Ekim ve Aralık aylarında olağan olarak\ntoplanır ancak ihtiyaç halinde Başkan Yürütme Kurulunu olağanüstü toplantıya\nçağırabilir. (3) Toplantının gündemine\ngöre ilgili kamu kurum ve kuruluşları, gerçek ve tüzel kişiler ile sivil toplum\nkuruluşlarının yetkili temsilcileri ya da uzmanları görüşleri alınmak üzere\nBaşkanın daveti ile toplantıya çağrılabilir. (4) Yürütme Kurulu en az\nüç üyenin katılımıyla toplanır. Kararlar toplantıya katılan üyelerin oy çokluğu\nile alınır. Oylarda eşitlik olması halinde Başkanın bulunduğu taraf çoğunluk\nsayılır. (5) Yürütme Kurulunun\nsekretarya hizmetleri Genel Müdürlük tarafından yürütülür. (6) Yürütme Kurulunun\ngörevleri şunlardır: a) Kurul tarafından\nbelirlenen hedeflerin ülke çapında uygulanmasını izlemek ve Kurula raporlamak. b) Coğrafi bilgi\nhizmetlerinin uygulanmasına yönelik koordinasyonu sağlamak. c) Ulusal Coğrafi Veri\nSorumluluk Matrisi ve Ulusal Coğrafi Veri Paylaşım Matrisini hazırlayarak\nKurulun onayına sunmak. ç) Coğrafi veri\ntemalarını güncellemek ve yeni coğrafi veri temalarını tespit ederek Kurulun\nonayına sunmak. d) Bakanlık tarafından\nhazırlanan izleme raporlarını incelemek, gerekirse tavsiye kararı almak ve Kurula\nraporlamak. e) Çalışma heyetleri tarafından\nhazırlanan tanımlama dokümanlarını ve raporları inceleyerek Bakanlığa göndermek. f) Acil, afet ve\nolağanüstü durumlara ilişkin coğrafi veri üretim ve paylaşım esaslarını\nbelirlemek ve Kurulun onayına sunmak. g) Kamu kurum ve\nkuruluşları tarafından ücreti belirlenmemiş verilerle ilgili ücret tarifesi\nbelirlemek. ğ) Kurul tarafından\nverilen benzeri görevleri yapmak. (7) Yürütme Kurulunun\nçalışma usul ve esasları Bakanlık tarafından çıkarılacak yönetmelikle düzenlenir. Çalışma heyetleri MADDE 10- (1)\nÇalışma heyetleri; Genel Müdürlük tarafından yapılacak çalışma konusunda yetkin\nkişilerden oluşturulur. Çalışma heyetleri Genel Müdürlüğe karşı sorumludur. (2) Çalışma heyetlerinin görevleri\nşunlardır: a) Ulusal Coğrafi Veri\nSorumluluk Matrisinde yer alan coğrafi veri temalarına ait tanımlama\ndokümanlarını hazırlamak ve Genel Müdürlüğe sunmak. b) Görevlendirildikleri\nkonularla ilgili inceleme, araştırma, geliştirme, projelendirme ve danışmanlık\nfaaliyetlerini yapmak. (3) İhtiyaç duyulması\nhalinde çalışma heyetlerine bağlı alt çalışma grupları oluşturulabilir. (4) Çalışma heyetlerinin çalışma\nusul ve esasları Bakanlık tarafından düzenlenir. Uzman istihdamı MADDE 11- (1)\nBakanlıklar ile bağlı, ilgili ve ilişkili kurum ve kuruluşların merkez\nteşkilatlarında bu Cumhurbaşkanlığı Kararnamesi kapsamındaki görevleri yürütmek\nüzere, personel istihdam yapısına uygun olarak 14/7/1965 tarihli ve 657 sayılı\nDevlet Memurları Kanununun ek 41 inci maddesine ya da 27/6/1989 tarihli ve 375\nsayılı Kanun Hükmünde Kararnamenin ek 23 üncü maddesine göre Coğrafi Bilgi\nSistemi Uzmanı ve Coğrafi Bilgi Sistemi Uzman Yardımcısı istihdam edilebilir. (2) (İptal\nfıkra: Anayasa Mahkemesinin 30/11/2022 Tarihli ve E: 2020/4, K: 2022/147 Sayılı\nKararı ile.) DÖRDÜNCÜ\nBÖLÜM Ulusal\nCoğrafi Bilgi Sistemi Altyapısı Coğrafi veri\ntemaları MADDE 12- (1) Coğrafi veri temaları, bu Cumhurbaşkanlığı Kararnamesi kapsamındaki kamu\nkurum ve kuruluşları ile gerçek ve tüzel kişilerin ihtiyaçları doğrultusunda, ulusal\nve uluslararası standartlara uygun olarak belirlenir ve güncellenir. (2) (İptal fıkra:\nAnayasa Mahkemesinin 30/11/2022 Tarihli ve E: 2020/4, K: 2022/147 Sayılı Kararı\nile.) (3) Coğrafi veri\ntemalarına ait tanımlama dokümanları Resmî Gazete’de yayımlanarak yürürlüğe\ngirer. (4) Tanımlama\ndokümanlarının yürürlüğe girmesini müteakiben sorumlu kurum, Ulusal Coğrafi\nVeri Sorumluluk Matrisindeki aynı temada coğrafi veri üreten diğer kamu kurum\nve kuruluşları ile koordinasyonu sağlar ve coğrafi verinin üretilmesi,\ngüncellenmesi ve paylaşılması için gerekli faaliyetleri yürütür. (5) Coğrafi veri, coğrafi\nveri temaları ve Ulusal Coğrafi Veri Sorumluluk Matrisi ile ilgili faaliyetler,\nBakanlık tarafından belirlenen birlikte çalışabilirlik esasları ve tanımlama dokümanlarına\nuygun olarak yapılır. Coğrafi veri\nhizmetleri, veri bilgisi MADDE 13- (1) Coğrafi veri hizmetleri, elektronik ortamda ve güncel teknolojilere uygun\nolarak yürütülür. (2) Ulusal Coğrafi Veri\nSorumluluk Matrisinde yer alan kamu kurum ve kuruluşları, coğrafi veri\nhizmetlerini ağ hizmetleri altyapısı vasıtasıyla Ulusal Coğrafi Bilgi\nPlatformuna kesintisiz olarak sunar. (3) Kamu kurum ve\nkuruluşları ile gerçek ve tüzel kişilerin ihtiyaçlarına uygun olarak ulusal\ndüzeyde kullanılacak veri görüntüleme ve paylaşım arayüzü Bakanlık tarafından\ngeliştirilir. Bakanlığa bilgi verilerek kurumlarca da veri görüntüleme ve\npaylaşım arayüzleri geliştirilebilir. (4) Ulusal Coğrafi Bilgi\nPlatformuna sunulacak coğrafi verilerin, coğrafi veri servislerinin ve veri bilgilerinin\ntanımlama dokümanlarındaki standartlara uygunluğu Bakanlık tarafından kontrol\nedilerek Ulusal Coğrafi Bilgi Platformunda yayımlanır. (5) Veri bilgisi, coğrafi\nverinin üretimi aşamasında Bakanlıkça belirlenen standartlara uygun ve güncel\nolarak elektronik ortamda üretilir ve Ulusal Coğrafi Bilgi Platformuna sunulur. (6) Bu maddenin\nuygulanmasına ilişkin usul ve esaslar Bakanlık tarafından düzenlenir. Ulusal coğrafi\nbilgi platformu, coğrafi veri erişimi, paylaşımı ve kullanımı MADDE 14- (1) Ulusal Coğrafi Veri Sorumluluk Matrisinde yer alan kamu kurum ve\nkuruluşlarının bu matristeki coğrafi veri ve veri bilgileri, Ulusal Coğrafi\nVeri Paylaşım Matrisinde yapılan yetkilendirme çerçevesinde, Ulusal Coğrafi\nBilgi Platformu üzerinden paylaşılır. Kamu kurum ve kuruluşları coğrafi veri ve\nveri bilgilerini kendi kurumsal veri paylaşım platformlarından da paylaşabilir. (2) Kamu kurum ve\nkuruluşları, uluslararası üyelikleri ve işbirlikleri kapsamında uluslararası ağ\nsistemleri üzerinden temin ettikleri ya da paylaştıkları coğrafi verileri, milletlerarası\nandlaşma hükümleri saklı kalmak kaydıyla, veri tanımlama dokümanlarında\nbelirlenecek şartlarda Ulusal Coğrafi Bilgi Platformu üzerinden de paylaşmakla\nyükümlüdür. (3) Gerçek ve tüzel\nkişilerin kamu kurum ve kuruluşlarına ait coğrafi veri ve veri bilgisi\ntaleplerinin Ulusal Coğrafi Bilgi Platformu üzerinden karşılanması esastır.\nKurumlara yapılan talepler kurumsal platformlardan da karşılanabilir. (4) Gerçek ve tüzel\nkişilerin Ulusal Coğrafi Veri Sorumluluk Matrisi kapsamındaki coğrafi verileri\ntoplaması, üretmesi, paylaşması veya satması; (…) [4] ticari\nfaaliyetleri gerçekleştirmek için gerekli belgelere sahip olması şartı ile\nBakanlık iznine tabidir. (5) Bu maddenin\nuygulanmasına ilişkin usul ve esaslar Bakanlık tarafından düzenlenir. İzleme ve\nraporlama MADDE 15 -\n(1) Bu Cumhurbaşkanlığı Kararnamesi kapsamında yürütülen görev ve hizmetlere\nilişkin izleme ve raporlama faaliyetlerine ait usul, esas ve performans\ngöstergeleri Genel Müdürlük tarafından hazırlanır. Birlikte\nçalışabilirlik MADDE 16- (1)\nKamu kurum ve kuruluşları coğrafi verinin erişimi, paylaşımı ve kullanımına\nyönelik kurumsal ağ hizmetleri altyapısı ve koordinasyon çalışmalarını Bakanlık\ntarafından belirlenen birlikte çalışabilirlik esasları doğrultusunda yürütür. Güvenlik ve\ngizlilik MADDE 17- (1)\nUlusal Coğrafi Veri Sorumluluk Matrisi ve Ulusal Coğrafi Veri Paylaşım\nMatrisinde yer alan kamu kurum ve kuruluşları sorumlulukları altındaki coğrafi\nverilerin bilgi güvenliği önlemlerini alır, doğruluğunu, bütünlüğünü ve\ngizliliğini sağlar. (2) Ulusal Coğrafi Bilgi\nPlatformundaki veri bilgisi ve coğrafi veri hizmetlerinin güvenliğini ve\ngizliliğini Bakanlık sağlar. BEŞİNCİ BÖLÜM Çeşitli ve\nSon Hükümler Mali hükümler MADDE 18- (1) (İptal birinci cümle: Anayasa Mahkemesinin 30/11/2022 Tarihli ve E: 2020/4,\nK: 2022/147 Sayılı Kararı ile.) Bu kapsamda yürütülen projeler Bakanlıkça\nbelirlenen usul ve esaslara uygun olarak Ulusal Coğrafi Bilgi Platformuna kaydedilir. (2) (İptal fıkra:\nAnayasa Mahkemesinin 30/11/2022 Tarihli ve E: 2020/4, K: 2022/147 Sayılı Kararı\nile.) (3) Ulusal Coğrafi Bilgi\nPlatformunun kurulumu, bakımı, idamesi, geliştirilmesi ve işletilmesine ait tüm\nyazılım, donanım ve danışmanlık giderleri ile Kurul, Yürütme Kurulu ve çalışma heyetlerine\nait sekretarya, huzur hakkı, ulusal ve uluslararası çalıştay, sempozyum,\ntoplantı ve benzer etkinlik giderleri Bakanlığın bütçesine konulacak ödenekten\nve/veya Bakanlık Döner Sermaye İşletmesinden karşılanır. (4) Özel kurum,\nkuruluşlar ve üniversiteler ile yapılacak veri paylaşımı, veri madenciliği ve\nyeni veri üretimi konularındaki işbirlikleri kapsamında yapılan iş ve işlemler\nneticesinde elde edilen veri, üçüncü şahıslar ile Bakanlık tarafından\nbelirlenen bedel karşılığında paylaşılır. Kadrolar MADDE 19- (1) Ekli (2) sayılı listede yer alan kadrolar ihdas edilerek 2 sayılı Genel\nKadro ve Usulü Hakkında Cumhurbaşkanlığı Kararnamesinin eki (I) sayılı Cetvelin\nÇevre, Şehircilik ve İklim Değişikliği Bakanlığı bölümüne eklenmiştir. [5] [6] Geçiş hükümleri GEÇİCİ MADDE 1- (1) Ulusal Coğrafi Veri Sorumluluk Matrisi bu Cumhurbaşkanlığı Kararnamesinin yürürlüğe\ngirdiği tarihten itibaren bir yıl içinde, Ulusal Coğrafi Veri Paylaşım Matrisi\nise her bir tanımlama dokümanının onayını takiben bir yıl içinde Yürütme Kurulu\ntarafından hazırlanarak Kurulun onayına sunulur. (2) Ulusal Coğrafi Veri\nSorumluluk Matrisinde belirlenen kurumlar, bu Cumhurbaşkanlığı Kararnamesinin yürürlük\ntarihinden önce ürettikleri elektronik ortamdaki coğrafi veriyi, her bir\ntanımlama dokümanının yayımlanmasını takip eden üç yıl içinde ilgili tanımlama\ndokümanına uygun hale getirerek Ulusal Coğrafi Bilgi Platformu üzerinden sunar. (3) Kamu kurum ve\nkuruluşları kendi sistemleri üzerinden sundukları ve tanımlama dokümanlarına\nuygun olan coğrafi veriyi, bu Cumhurbaşkanlığı Kararnamesinin yayımı tarihinden\nitibaren altı ay içinde Ulusal Coğrafi Bilgi Platformu üzerinden sunar. (4) Bu Cumhurbaşkanlığı Kararnamesinde\nöngörülen yönetmelikler ile diğer düzenleyici işlemler, bu Cumhurbaşkanlığı\nKararnamesinin yürürlüğe girdiği tarihten itibaren bir yıl içinde çıkarılır. (5) Bu Cumhurbaşkanlığı\nKararnamesi gereğince hazırlanacak yönetmelikler yürürlüğe girinceye kadar\nBakanlık tarafından hazırlanmış olan mevcut mevzuat hükümlerinin bu\nCumhurbaşkanlığı Kararnamesine aykırı olmayan hükümlerinin uygulanmasına devam\nolunur. Yürürlük MADDE 20 -\n(1) Bu Cumhurbaşkanlığı Kararnamesi yayımı tarihinde yürürlüğe girer. Yürütme MADDE 21- (1)\nBu Cumhurbaşkanlığı Kararnamesi hükümlerini Cumhurbaşkanı yürütür. 49 SAYILI\nCUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı\n  Kararnamesinin/ İptal Eden Anayasa Mahkemesi Kararının Numarası 49 Sayılı Cumhurbaşkanlığı\n  Kararnamesinin Değişen Maddeleri Değişikliğin Yürürlüğe Giriş Tarihi 85 29/10/2021 3, 8, 19 29/10/2021 Anayasa Mahkemesinin 30/11/2022 Tarihli\n  ve E: 2020/4, K: 2022/147 Sayılı Kararı 14, 18 2/6/2023 11, 12, 18 inci maddenin ikinci fıkrası Yayımlanmasından başlayarak dokuz ay\n  sonra (2/3/2024) 183 28/3/2025 8 28/3/2025 (1) SAYILI LİSTE COĞRAFİ VERİ TEMALARI 1. Koordinat\nReferans Sistemleri ve Coğrafi Grid Sistemleri 2. İdari\nBirimler 3. Coğrafi\nYer Adları 4. Kadastro 5. Bina 6. Adres 7. Yükseklik 8. Ortogörüntü 9. Ulaşım\nAğları 10. Hidrografya 11. Jeoloji 12. Arazi\nÖrtüsü 13. Arazi\nKullanımı 14. Toprak 15. Koruma\nBölgeleri 16. Doğal\nRisk Bölgeleri 17. Altyapı 18. Enerji\nKaynakları 19. Madenler 20. İnsan\nSağlığı ve Güvenliği 21. Nüfus\nDağılımı – Demografi 22. Çevre\nİzleme Tesisleri 23. Sanayi\nTesisleri 24. Tarım\nTesisleri 25. Kamu\nYönetim Bölgeleri 26. Tür\nDağılımı 27. Habitat\nBölgeleri 28. Biyocoğrafya\nBölgeleri 29. Deniz\nve Tuzlu Su Alanları 30. Atmosfer\nVerileri 31. Meteoroloji\nVerileri 32. İstatiksel\nRaporlama Bölgeleri [1] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 37 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [2] 29/10/2021 tarihli ve 31643 sayılı\nResmî Gazete’de yayımlanan 85 sayılı Cumhurbaşkanlığı Kararnamesinin 37 nci\nmaddesiyle bu maddede yer alan “Çevre ve Şehircilik” ibaresi “Çevre, Şehircilik\nve İklim Değişikliği” şeklinde değiştirilmiştir. [3] 28/3/2025\ntarihli ve 32855 sayılı Resmî Gazete’ de yayımlanan 183 sayılı Cumhurbaşkanlığı\nKararnamesinin 22 nci maddesiyle, bu fıkrada yer alan\n“Dijital Dönüşüm Ofisinin ve Türkiye İstatistik Kurumunun Başkanlarından”\nibaresi “Türkiye İstatistik Kurumu Başkanından” şeklinde değiştirilmiştir. [4] Anayasa Mahkemesinin 30/11/2022\nTarihli ve E: 2020/4, K: 2022/147 Sayılı Kararı ile bu fıkrada yer alan “ Bakanlıkça\ngerek görülmesi halinde güvenlik soruşturmasının ve/veya arşiv araştırmasının\ntamamlanması ” ibaresi, bu ibareden sonra gelen “ve” ibaresi iptal edilmiş\nolup, bu fıkranın kalan kısmına yönelik aynı konuda kanun çıkarılması nedeniyle\nAnayasanın 104. Maddesinin on yedinci fıkrasının altıncı cümlesi uyarınca\nhükümsüz hale geldiği mezkûr kararda belirtilmiştir. [5] Bu maddede belirtilen ekli\nlisteyi görmek için bu Cumhurbaşkanlığı Kararnamesinin yayımlandığı Resmî\nGazete’ye bakınız. [6] 29/10/2021 tarihli ve\n31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 37 nci maddesiyle bu maddede yer alan “Çevre ve Şehircilik”\nibaresi “Çevre, Şehircilik ve İklim Değişikliği” şeklinde değiştirilmiştir."},
{"url": "https://www.mevzuat.gov.tr/mevzuat?MevzuatNo=47&MevzuatTur=19&MevzuatTertip=5", "full_text": "SİGORTACILIK VE ÖZEL\n  EMEKLİLİK DÜZENLEME VE DENETLEME KURUMUNUN TEŞKİLAT VE\n  GÖREVLERİ HAKKINDA CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 47 Yayımlandığı\n  Resmî Gazetenin Tarihi – Sayısı : 18/10/2019 - 30922 BİRİNCİ BÖLÜM Amaç, Kapsam ve Tanımlar Amaç ve kapsam MADDE 1- ( 1)\nBu Cumhurbaşkanlığı Kararnamesinin amacı, sigortacılık ve özel emeklilik\nsektörlerinin düzenlenmesi ve denetlenmesine dair görevleri yürütmek üzere\nSigortacılık ve Özel Emeklilik Düzenleme ve Denetleme Kurumunun kurulması ile\nteşkilat, görev, yetki ve sorumluluklarına ilişkin usul ve esasları\ndüzenlemektir. Tanımlar MADDE 2- (1) Bu\nCumhurbaşkanlığı Kararnamesinin uygulanmasında; a) Bakan: Hazine ve\nMaliye Bakanını, b) Bakanlık: Hazine ve Maliye\nBakanlığını, c) Başkan: Sigortacılık\nve Özel Emeklilik Düzenleme ve Denetleme Kurulu Başkanını, ç) Kurul: Sigortacılık ve\nÖzel Emeklilik Düzenleme ve Denetleme Kurulunu, d) Kurum:  Sigortacılık\nve Özel Emeklilik Düzenleme ve Denetleme Kurumunu, ifade eder. İKİNCİ BÖLÜM Kuruluş, Görev ve Yetki Kuruluş MADDE 3- ( 1)\nBu Cumhurbaşkanlığı Kararnamesi ve ilgili mevzuatla verilen görevleri yerine\ngetirmek ve yetkileri kullanmak üzere kamu tüzel kişiliğini haiz, idari ve mali\nözerkliğe sahip Sigortacılık ve Özel Emeklilik Düzenleme ve Denetleme Kurumu\nkurulmuştur. Kurumun merkezi İstanbul’dadır. Kurumun ilişkili olduğu bakanlık\nHazine ve Maliye Bakanlığıdır. (2) Kurum, Sigortacılık\nve Özel Emeklilik Düzenleme ve Denetleme Kurulu ile Başkanlık teşkilatından\noluşur. (3) Kurum, bu\nCumhurbaşkanlığı Kararnamesi ve ilgili mevzuatla kendisine verilen görev ve\nyetkileri kendi sorumluluğu altında bağımsız olarak yerine getirir ve kullanır.\nKurumun kararları yerindelik denetimine tabi tutulamaz. Hiçbir organ, makam, merci\nveya kişi Kurumun kararlarını etkilemek amacıyla emir ve talimat veremez. (4) (İptal fıkra:\nAnayasa Mahkemesinin 5/4/2023 tarihli ve E.:2019/111; K.:2023/63 sayılı Kararı\nile) (5) Kurum, bu\nCumhurbaşkanlığı Kararnamesi ve ilgili mevzuatla verilen görevleri yapmak ve\nyetkileri kullanmak amacıyla yeterli sayıda ve nitelikte personeli istihdam\neder. Kurumun görev ve\nyetkileri MADDE 4- ( 1)\nKurumun görev ve yetkileri şunlardır: a) 13/10/1983 tarihli ve\n2918 sayılı Karayolları Trafik Kanunu, 28/3/2001 tarihli ve 4632 sayılı\nBireysel Emeklilik Tasarruf ve Yatırım Sistemi Kanunu, 14/6/2005 tarihli ve\n5363 sayılı Tarım Sigortaları Kanunu, 3/6/2007 tarihli ve 5684 sayılı\nSigortacılık Kanunu, 13/1/2011 tarihli ve 6102 sayılı Türk Ticaret Kanunu ve\n9/5/2012 tarihli ve 6305 sayılı Afet Sigortaları Kanunu ile diğer mevzuatta yer\nalan sigortacılık ve özel emekliliğe ilişkin görev ve yetkileri yürütmek. b) Sigortacılık ve özel\nemekliliğe ilişkin mevzuatı hazırlamak, uygulamak ve ilgililer tarafından\nuygulanmasını izlemek ve yönlendirmek. c) Ülke sigortacılığının\nve özel emeklilik uygulamalarının gelişmesi, sigortalıların ve katılımcıların\nkorunması için tedbirler almak, bu tedbirleri bizzat uygulamak veya ilgili\nkuruluşlara uygulatmak ve uygulanmasını izlemek. ç) Sigortacılık ve özel\nemeklilik alanında faaliyet gösteren kişi ve kuruluşlarla ilgili inceleme,\ndenetleme ve soruşturma işlerini yürütmek. d) Sigortacılık, özel\nemeklilik ve ilgili diğer mali piyasalarla ilgili alınacak kararların oluşumuna\nkatkıda bulunmak üzere, yurtiçinde ve yurtdışında meydana gelen gelişmeleri de\nincelemek ve gözönünde bulundurmak suretiyle sigortacılık, özel emeklilik ve\nilgili diğer mali piyasalar hakkında konsolide raporlar hazırlamak, bu\nkonulardaki çalışmalara katılmak ve mütalaa vermek, alınan, derlenen ve kendine\ntevdi edilen bilgi, belge ve dokümanlar ile denetim ve izlemelerden elde edilen\nsonuçları incelemek ve değerlendirmek. e) Görev alanıyla ilgili\nmevzuata ve uygulamaya ilişkin her türlü araştırma ve diğer çalışmaları yapmak,\nyürütmek ve görüş bildirmek. ÜÇÜNCÜ\nBÖLÜM Sigortacılık\nve Özel Emeklilik Düzenleme ve Denetleme Kurulu Sigortacılık ve\nÖzel Emeklilik Düzenleme ve Denetleme Kurulu MADDE 5- ( 1)\nKurul, Kurumun karar organı olup biri Başkan biri İkinci Başkan olmak üzere\nCumhurbaşkanı tarafından atanan beş üyeden oluşur. Cumhurbaşkanı, atamayla\nbirlikte Başkanı ve İkinci Başkanı da görevlendirir. (2) Kurul Başkanı,\nKurumun da başkanıdır. (3) Başkanlığın veya\nüyeliğin herhangi bir sebeple boşalması halinde, boşalan Başkanlığa ve üyeliğe birinci\nfıkra uyarınca bir ay içinde atama yapılır. (4) Başkan ve üyelerin\nKurumda görev yaptıkları sürece önceki görevleri ile ilişikleri kesilir. Kamu\ngörevlisi iken Başkan veya üyeliğe atananlar, memuriyete giriş şartlarını\nkaybetmemeleri kaydıyla, görevin herhangi bir sebeple sona ermesi ve otuz gün\niçinde eski kurumlarına başvurmaları durumunda atamaya yetkili makam tarafından\nbir ay içinde mükteseplerine uygun bir kadroya atanır. (İptal üçüncü, dördüncü\nve beşinci cümleler: Anayasa Mahkemesinin 5/4/2023 tarihli ve E.:2019/111;\nK.:2023/63 sayılı Kararı ile.) Yasaklar MADDE 6- (1)\nBaşkan ve üyeler, asli görevlerini aksatmayacak şekilde bilimsel amaçlı yayın\nyapabilir, ders ve konferans verebilir ve bunlardan doğacak telif hakları ile\nders ve konferans ücretlerini alabilir. Ancak, özel bir kanuna dayanmadıkça,\nKurumdaki resmi görevlerinin yürütülmesi dışında kalan resmi veya özel hiçbir\ngörev alamaz, dernek, vakıf, kooperatif ve benzeri yerlerde yöneticilik\nyapamaz, ticaretle uğraşamaz, serbest meslek faaliyetinde bulunamaz, Kurumun\ndüzenlemek ve denetlemekle yetkili olduğu sektör ve alandaki ortaklıklarda ya\nda kuruluşlarda pay sahibi olamaz, hakemlik ve bilirkişilik yapamaz. (2) Başkan ve üyeler\ngöreve başladıkları tarihten itibaren, birinci dereceye kadar kan hısımlarının,\nevlatlıklarının ve aralarındaki evlilik bağı kalkmış olsa bile eşlerinin\nKurumun düzenlemek ve denetlemekle sorumlu olduğu kuruluşlarda görev almadığını\nve bu kuruluşlarda pay sahibi olmadıklarını temin ve beyan etmek zorundadırlar.\nGöreve başlama tarihinden itibaren otuz gün içinde bu fıkraya uygun hareket\netmeyen üye, üyelikten çekilmiş sayılır. Hizmet satın alınması yoluyla\ndanışmanlık veya avukatlık gibi hizmetleri yürütmek üzere Kurumla sözleşme\nyapanlar, sözleşme süresince Kurumun faaliyet alanı ile ilgili başka iş\nyapmaları halinde bu durumu Kuruma bildirmek zorundadır. Kurum bu işlerin\nsakınca doğuracağına karar verirse hizmet veya vekalet sözleşmesini fesheder. (3) Başkan ve üyeler ile\nKurum personeli görevleri sırasında öğrendikleri gizli bilgileri bu\nCumhurbaşkanlığı Kararnamesi ve özel kanunlarına göre yetkili olanlardan\nbaşkasına açıklayamaz ve kendilerinin veya başkalarının yararına kullanamaz. Bu\nyükümlülük görevden ayrıldıktan sonra da devam eder. Kurumun mal, hizmet ve\ndanışmanlık hizmeti alımı yaptığı kişi ve kuruluşlar ile bunların çalışanları\nda bu fıkra hükmüne tabidir. Kurulun görev ve\nyetkileri MADDE 7- ( 1)\nKurulun görev ve yetkileri şunlardır: a) Kurumun bu\nCumhurbaşkanlığı Kararnamesi ve ilgili diğer mevzuatta yer alan sigortacılık ve\nözel emekliliğe ilişkin görev ve yetkileri kapsamında bulunan konularda\ndüzenlemeler yapmak ve kararlar almak. b) Kurumun stratejik\nplanını, performans ölçütlerini, amaç ve hedeflerini, hizmet kalite\nstandartlarını belirlemek, insan kaynakları ve çalışma politikalarını\noluşturmak, Kurumun hizmet birimleri ve bunların görevlerini belirlemek. c) Kurumun stratejik\nplanı ile amaç ve hedeflerine uygun olarak hazırlanan bütçe teklifini görüşmek\nve karara bağlamak. ç) Kurumun performansını\nve mali durumunu gösteren raporları onaylamak. d) Taşınmaz alımı, satımı\nve kiralanması konularındaki önerileri görüşüp karara bağlamak. e) Kanunlarla ve\nCumhurbaşkanlığı kararnameleriyle verilen diğer görevleri yapmak. Kurulun çalışma\nesasları MADDE 8- (1)\nKurul, en az iki haftada bir defa olmak üzere, gerekli hallerde toplanır.\nToplantıyı Başkan, yokluğunda İkinci Başkan yönetir. Toplantının gündemi\nBaşkan, yokluğunda İkinci Başkan tarafından hazırlanarak toplantı tarihinden en\naz üç gün önce Kurul üyelerine bildirilir. Her toplantıda Başkan tarafından\nKurumun faaliyetleri hakkında Kurula bilgi verilir. Gündeme yeni madde\neklenebilmesi için toplantı başlamadan önce bir üyenin öneride bulunması ve\nönerilen maddenin gündeme eklenmesinin Kurulca kabul edilmesi gerekir. Kurul\ntoplantıları Kurum merkezi ve merkeze bağlı birimleri ile Kurul tarafından\nönceden kararlaştırılmak suretiyle yurtiçinde başka yerlerde de yapılabilir.\nKurul, üyelerin talebi halinde Kurum merkezi dışında merkeze bağlı birimleri de\nilgili üyenin daimi çalışma yeri olarak belirleyebilir. Üyeler tarafından\nilgili yönetmelikte belirlenen usul ve esaslar uyarınca toplantılara mesafeli\nkatılım sağlanabilir ve Kurul kararları elektronik ortamda da alınabilir. (2) Geçerli mazereti\nolmaksızın arka arkaya dört toplantıya veya bir takvim yılında toplam on\ntoplantıya mazeretsiz olarak katılmayan üye üyelikten çekilmiş sayılır. Bu\ndurum, Kurul kararı ile tespit edilir ve Bakanlığa bildirilir. (3) Kurul, en az üç\nüyenin aynı yöndeki oyuyla karar alır. Üyeler çekimser oy kullanamaz. Kurul\nkararı tutanakla tespit edilir ve karar tutanağı toplantı esnasında veya en geç\ntoplantıyı izleyen işgünü, toplantıya katılan tüm üyeler tarafından imzalanır. (4) (İptal birinci\ncümle: Anayasa Mahkemesinin 5/4/2023 tarihli ve E.:2019/111; K.:2023/63 sayılı\nKararı ile) (İptal ikinci cümle: Anayasa Mahkemesinin 5/4/2023 tarihli ve\nE.:2019/111; K.:2023/63 sayılı Kararı ile) (5) Bu Cumhurbaşkanlığı\nKararnamesinde belirtilen süreler saklı kalmak üzere, Kurul kararı, alındığı\ntoplantı tarihinden itibaren en geç onbeş gün içinde gerekçeleri, varsa karşı\noy gerekçeleri ve imzaları ile birlikte tekemmül ettirilir. (6) Başkan ve üyeler\nkendisi, eşi, evlatlıkları ve üçüncü derece dahil kan ve ikinci derece dahil\nkayın hısımlarıyla ilgili konularda müzakere ve oylamaya katılamaz. Bu durum\nkarar metninde ayrıca belirtilir. (7) Kurul toplantıları\ngizlidir. İhtiyaç duyulması halinde görüşlerinden yararlanmak üzere uzman\nkişiler Kurul toplantısına davet edilebilir. Ancak Kurul kararları, toplantıya\ndışarıdan katılanların yanında alınamaz. (8) Kurulun düzenleyici\nkararları, tekemmül etmesinden itibaren en geç yedi işgünü içinde Bakanlığa ve\nyayımlanmak üzere Cumhurbaşkanlığına gönderilir. Bu kararlar gönderildiği\ntarihten itibaren en geç yedi gün içinde Resmî Gazete’de yayımlanır. Bu\nCumhurbaşkanlığı Kararnamesinde öngörülen hükümler saklı kalmak üzere,\ndenetleyici nitelikteki kararlar Kurumun resmi internet sayfasında kamuya\nduyurulur. Kurul, yayımlanması ülke ekonomisi ve kamu düzeni açısından sakıncalı\nolan denetleyici nitelikteki kararların yayımlanmamasına karar verebilir. (9) Üyeler ve Kurum\npersonelinin uyacakları mesleki ve etik ilkeler ile Kurul toplantılarına\nmesafeli katılım, kararların elektronik ortamda alınması ve Kurulun çalışma\nusul ve esaslarına ilişkin diğer hususlar Kurul kararıyla yürürlüğe konulan\nyönetmelikle düzenlenir. DÖRDÜNCÜ\nBÖLÜM Başkanlık\nTeşkilatı Başkanlık MADDE 9- (1)\nBaşkanlık teşkilatı; Başkan, başkan yardımcıları ve hizmet birimlerinden\noluşur. Başkan MADDE 10- (1)\nBaşkan, Kurumun en üst yöneticisi olup Kurumun genel yönetim ve temsilinden\nsorumludur. (2) Başkanın izin,\nhastalık, yurtiçi ve yurtdışı görevlendirme ve görevde bulunmadığı diğer haller\nile görevden alınması durumunda İkinci Başkan, onun da bulunmadığı hallerde\nKurul tarafından belirlenen bir üye Başkana vekalet eder. (3) Başkanın görev ve\nyetkileri şunlardır: a) Kurul toplantılarının\ngündemini, gün ve saatini belirlemek, toplantıları idare etmek, gündeme\nalınmayan başvurular hakkında gerekli işlemleri yapmak ve bunlara ilişkin\nolarak Kurula bilgi vermek. b) Kurul kararlarının\nyayımlanmasını veya tebliğini sağlamak, bu kararların gereğinin yerine\ngetirilmesini temin etmek ve uygulanmasını izlemek. c) Hizmet birimlerinden\ngelen önerilere son şeklini vererek Kurula sunmak. ç) Kurulun belirlediği\nstratejilere, amaç ve hedeflere uygun olarak, Kurumun yıllık bütçesi ile mali\ntablolarını hazırlamak. d) Hizmet birimlerinin,\nverimli ve uyumlu bir biçimde çalışmasının en üst düzeyde organizasyonu ve\nkoordinasyonunu sağlamak, Kurum ve hizmet birimleri arasında çıkabilecek görev\nve yetki sorunlarını çözmek. e) Yıllık faaliyet\nraporlarını hazırlamak, amaç ve hedeflere, performans ölçütlerine göre\nfaaliyetlerin değerlendirilmesini yaptırmak ve bunları Kurula sunmak. f) Kurumun faaliyet\ngösterdiği alanda strateji, politikalar ve ilgili mevzuat ile Başkanlığın ve\nçalışanların performans ölçütleri hakkında değerlendirme yapmak. g) Kurumun diğer\nkuruluşlarla ilişkilerini yürütmek ve Kurumu temsil etmek. ğ) Kurum personelini\natamak. h) Kurumun yönetim ve\nişleyişine ilişkin diğer görevleri yerine getirmek. (4) Kurum, incelemelerini\nBaşkanın onayından geçmiş çalışma programları ile Başkan tarafından yapılan\ngörevlendirmeler çerçevesinde gerçekleştirir. (5) Başkan, yapılacak\nyerinde denetimde, Kurum meslek personeli arasından uygun göreceği birini\ngörevlendirebileceği gibi bunlar arasından oluşturulan bir denetim ekibini de\ngörevlendirebilir. (6) Başkan, sınırlarını\naçıkça belirlemek ve yazılı olmak kaydıyla, Kurula ilişkin olmayan görev ve\nyetkilerinden bir bölümünü alt kademelere devredebilir. Başkan yardımcıları MADDE 11- (1)\nBaşkanlık teşkilatına ilişkin görevlerinde Başkana yardımcı olmak üzere Başkan\nYardımcısı atanır. Başkan yardımcılarının sorumlu olacakları birimler Başkan\ntarafından belirlenir. (2) Başkan yardımcıları\ngerektiğinde, sınırlarını açıkça belirlemek ve yazılı olmak kaydıyla, görev ve\nyetkilerinden bir bölümünü alt kademelere devredebilir. Hizmet birimleri MADDE 12- (1)\nHizmet birimleri ile bu birimlerin çalışma usul ve esasları, bu\nCumhurbaşkanlığı Kararnamesinde belirtilen faaliyet alanı ile görev ve\nyetkilere uygun olarak Kurumun teklifi üzerine Cumhurbaşkanı kararıyla\nyürürlüğe konulan yönetmelikle belirlenir. (2) Kurum, bu\nCumhurbaşkanlığı Kararnamesi kapsamındaki faaliyetlere ilişkin gerek görülen\nyerlerde Kurum merkezi dışında birimler kurabilir. BEŞİNCİ\nBÖLÜM Personel Personel MADDE 13- (1) (İptal\nbirinci cümle: Anayasa Mahkemesinin 5/4/2023 tarihli ve E.:2019/111; K.:2023/63\nsayılı Kararı ile.) Kurum personeli ilgili mevzuatta düzenlenen\nhususlar dışında 14/7/1965 tarihli ve 657 sayılı Devlet Memurları Kanununa\ntabidir. Uzman istihdamı MADDE 14- (1)\nKurumda, 657 sayılı Kanunun ek 41 inci maddesine göre yönetmelikle belirlenen usul\nve esaslar çerçevesinde araştırma, analiz, teftiş, denetim, inceleme ve soruşturma\nyetkisini haiz Sigortacılık Uzmanı ve Sigortacılık Uzman\nYardımcısı istihdam edilebilir. (2) Kurumda 375 sayılı\nKanun Hükmünde Kararnamenin ek 26 ncı maddesinde belirtilen usul ve esaslar\nçerçevesinde yerli ve yabancı personel istihdam edilebilir. Kadrolar MADDE 15- (1)\nKurumda istihdam edilecek personele ilişkin kadro sınıf, unvan, derece ve\nsayıları ekli (1) sayılı Cetvelde gösterilmiştir. Söz konusu Cetvelde yer alan\ntoplam kadro sayısı geçilmemek ve mevcut kadro unvanları veya 2\nsayılı Genel Kadro ve Usulü Hakkında Cumhurbaşkanlığı Kararnamesinin eki\ncetvellerde yer alan kadro unvanlarıyla sınırlı olmak üzere kadro sınıf, unvan\nve derecelerinde değişiklik yapmaya, bu kadroların kullanılmasına ilişkin usul\nve esasları belirlemeye ve boş kadroları iptal etmeye Kurul yetkilidir. [1] ALTINCI\nBÖLÜM Çeşitli,\nGeçici ve Son Hükümler Kurumun bütçesi ve\ngelirleri ile hesap ve harcamaların denetimi MADDE 16- (1) Kurumun gelirlerinin giderlerini karşılaması esastır. Kurum bütçesi, 10/12/2003\ntarihli ve 5018 sayılı Kamu Malî Yönetimi ve Kontrol Kanununda\nbelirlenen usul ve esaslara göre hazırlanır ve kabul edilir. (2) Kurumun gelirleri şunlardır: a) Taşınır ve taşınmaz\nmalların satışı, kiraya verilmesi ve işletilmesi ile diğer yollarla\ndeğerlendirilmesinden elde edilen gelirler. b) Kurumun tarafsızlığını\nve bağımsızlığını etkilemeyecek her türlü bağış, yardım, vasiyet ve sair\ngelirler. c) Genel bütçeden\nyapılacak Hazine yardımları. ç) Kurum gelirlerinin\ndeğerlendirilmesinden elde edilen gelirler. d) Diğer mevzuatta yer\nalan gelirler. (3) Kurumun iç denetimi,\nkamu iç denetimine ilişkin düzenlemeler dikkate alınarak Kurulca belirlenen\nusul ve esaslar çerçevesinde gerçekleştirilir. Görevlendirilecek iç\ndenetçilerin kamu iç denetçi sertifikasına sahip olması gereklidir. (4) Kurum, faaliyetleri\nhakkında resmi internet sayfası ve Kurum bültenleri aracılığıyla kamuyu azami\nölçüde bilgilendirir. Şeffaflık ve hesap\nverebilirlik MADDE 17- (1) Kurumun faaliyetleri hakkındaki yıllık rapor, raporun ait olduğu dönemi\nizleyen yılın mayıs ayı sonuna kadar Cumhurbaşkanına sunulur ve kamuya\naçıklanır. Kurum, faaliyetleri ile ilgili olarak yılda bir defa Türkiye Büyük\nMillet Meclisi Plan ve Bütçe Komisyonuna bilgi verir. (2) Kurum, sigortacılık\nve özel emeklilik sektörlerinde yaşanan önemli gelişmelere ve sektör\ngöstergelerine ilişkin altı aylık süreli raporlar yayımlar. (3) Kurul tarafından\nyapılan düzenlemeler, değişiklikleri de içerecek şekilde sürekli olarak\ngüncellenmek suretiyle Kurumun resmi internet sayfasında yayınlanır. (4) Kurum tarafından\nhazırlanan raporların biçim ve içerikleri ile usul ve esasları Kurulca\nbelirlenir. Düzenleme yetkisi MADDE 18- (1)\nKurum, bu Cumhurbaşkanlığı Kararnamesi ve ilgili diğer mevzuat uyarınca görev, yetki\nve sorumluluk alanına giren konularda Kurul kararıyla düzenleyici işlemler yapabilir. Atıflar MADDE 19- (1) Bu Cumhurbaşkanlığı Kararnamesinde yer alan görev ve yetkiler kapsamında diğer\nmevzuatta sigortacılık ve özel emekliliğe ilişkin olarak Bakanlığa, kapatılan\nSigortacılık Genel Müdürlüğüne ve Sigorta Denetleme Kurulu Başkanlığına yapılan\natıflar Kuruma, Bakana yapılan atıflar Kurula yapılmış sayılır. (2) Bu Cumhurbaşkanlığı\nKararnamesi hükümleri uyarınca kadro unvanları değişen veya kaldırılanların\nönceki kadro unvanlarına ilişkin olarak görev ve yetkileri kapsamında mevzuatta\nyapılmış olan atıflar yeni kadro unvanlarına yapılmış sayılır. Değiştirilen ve yürürlükten\nkaldırılan hükümler MADDE\n20- (1) (10/12/2003 tarihli ve 5018 sayılı Kamu Malî Yönetimi ve\nKontrol Kanununu ile ilgili olup yerine işlenmiştir.) (2) (10/7/2018\ntarihli ve 30474 sayılı Resmî Gazete’de yayımlanan 1 sayılı Cumhurbaşkanlığı\nTeşkilatı Hakkında Cumhurbaşkanlığı Kararnamesi ile ilgili olup yerine\nişlenmiştir.) (3) Ekli (1)\nsayılı listede yer alan kadrolar iptal edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (1) sayılı Cetvelin Hazine ve\nMaliye Bakanlığına ait bölümünden çıkarılmıştır. [2] (4) (10/7/2018\ntarihli ve 30474 sayılı Resmî Gazete’de yayımlanan 3 sayılı Üst Kademe Kamu Yöneticileri\nile Kamu Kurum ve Kuruluşlarında Atama Usûllerine Dair Cumhurbaşkanlığı\nKararnamesi ile ilgili olup yerine işlenmiştir.) Kurulun oluşumuna\nilişkin geçiş hükümleri GEÇİCİ MADDE 1- (1)\nKurul ilk toplantısını Başkan ve üyelerin atamalarının yapıldığı tarihten\nitibaren onbeş gün içinde yapar. Kurum, ilk toplantının yapıldığı tarihte\nkurulmuş sayılır ve bu tarihten itibaren bir yıl içerisinde teşkilatlanması\ntamamlanır. Kurum görev ve hizmetlerinin yürütülmesi ile devir işlemleri GEÇİCİ MADDE 2- (1)\nBu Cumhurbaşkanlığı Kararnamesi ile kapatılan Sigortacılık Genel Müdürlüğü ve\nSigorta Denetleme Kurulu Başkanlığınca yürürlükten kaldırılan mevzuat ve ilgili\ndiğer mevzuata göre yerine getirilen görev ve hizmetler Sigortacılık ve Özel\nEmeklilik Düzenleme ve Denetleme Kurumunun kurulduğu tarihe kadar bu maddenin yürürlüğe girdiği tarihte söz konusu birimler de\ngörev yapmakta olan personel tarafından mevcut kadro ve unvanları ile yürütülür\nve bu kapsamda yapılan harcama ve ödemelerin anılan birimlere ilişkin ilgili bütçe\nödeneklerinden yapılmasına devam olunur. (2) Bu Cumhurbaşkanlığı\nKararnamesi ile kurulan Sigortacılık ve Özel Emeklilik Düzenleme\nve Denetleme Kurumunun geçici 1 inci maddenin birinci fıkrası uyarınca\nteşkilatlanması tamamlanıncaya kadar bu Kuruma verilen görev ve hizmetler\nihtiyaç duyulması halinde bu maddenin yürürlüğe girdiği tarihte kapatılan\nSigortacılık Genel Müdürlüğü ve Sigorta Denetleme Kurulu Başkanlığında görev\nyapmakta olan personel tarafından mevcut kadro ve unvanları ile yürütülür ve\nsöz konusu personel bu süre boyunca Kurumda geçici olarak görevlendirilmiş\nsayılır. (3) Kapatılan Sigortacılık Genel Müdürlüğü ve Sigorta Denetleme Kurulu Başkanlığının kullanımında olan taşınır, araç, gereç,\nmalzeme, demirbaş, taşıt, bu birimlere ait arşiv ve veri tabanları ile hizmet\nsunucuları Kuruma devredilmiş, anılan hizmet birimlerine tahsis edilmiş ve personelin\nkullanımında olan taşınmazlar Kuruma tahsis edilmiş sayılır. (4) Kapatılan Sigortacılık Genel Müdürlüğü ve Sigorta Denetleme Kurulu Başkanlığının iş ve işlemleriyle ilgili olarak açılmış ve\naçılacak olan adli ve idari davalar ile tahkim yargılaması ve icra işlemlerinde\nKurum taraf sıfatını kazanır ve dava dosyaları ve icra\ntakiplerine ilişkin dosyalar Kuruma devredilir. (5) Bu maddenin yürürlüğe\ngirdiği tarihten önce kapatılan Sigorta Denetleme Kurulu\nBaşkanlığı tarafından başlatılan inceleme, soruşturma ve\ndenetimler ilgili mevzuata göre Kurum tarafından sonuçlandırılır. Personele ilişkin\ngeçiş hükümleri GEÇİCİ MADDE 3- (İptal:\nAnayasa Mahkemesinin 5/4/2023 tarihli ve E.:2019/111; K.:2023/63 sayılı Kararı\nile.) Düzenleyici işlemler GEÇİCİ MADDE 4- (1) Bu Cumhurbaşkanlığı Kararnamesinin uygulanmasına ilişkin yönetmelikler ve\ndiğer düzenleyici işlemler geçici 1 inci maddenin birinci fıkrası\nuyarınca Kurumun kurulduğu tarihten itibaren bir yıl içerisinde\nyürürlüğe konulur. (2) Bu Cumhurbaşkanlığı\nKararnamesi uyarınca yeni bir düzenleme yapılıncaya kadar mevcut yönetmelikler\nve diğer düzenleyici işlemlerin bu Cumhurbaşkanlığı Kararnamesine aykırı\nolmayan hükümlerinin uygulanmasına devam olunur. Tereddütlerin\ngiderilmesi GEÇİCİ MADDE 5- (1)\nKurumun teşkilatlanması ile Sigortacılık Genel Müdürlüğü ve Sigorta Denetleme Kurulu\nBaşkanlığının kapatılması sebebiyle gerçekleştirilen kapatma, devir, personel\ngeçişi ve nakli, diğer geçiş işlemleri ile kadro, demirbaş devri ve benzeri\nhususlara ilişkin olarak ortaya çıkabilecek tereddütleri gidermeye Bakan\nyetkilidir. Yürürlük MADDE 21- (1)\nBu Cumhurbaşkanlığı Kararnamesi yayımı tarihinde yürürlüğe girer. Yürütme MADDE 22- (1)\nBu Cumhurbaşkanlığı Kararnamesi hükümlerini Cumhurbaşkanı yürütür. 47 SAYILI CUMHURBAŞKANLIĞI\nKARANAMESİNDE DEĞİŞİKLİK YAPAN CUMHURBAŞKANLIĞI KARARNAMELERİNE İLİŞKİN TABLO Değiştiren Cumhurbaşkanlığı\n  Kararnamesinin 47 sayılı Cumhurbaşkanlığı\n  Kararnamesinin değişen maddeleri Değişikliğin Yürürlüğe Giriş Tarihi Sayısı Resmî Gazete Tarihi 147 12/5/2023 5 12/5/2023 Anayasa Mahkemesinin 5/4/2023 tarihli ve\n  E.:2019/111; K.:2023/63 sayılı Kararı 10/10/2023 3, 8, Geçici Madde 3 10/10/2023 5, 13 10/7/2024 [1] Bu maddede belirtilen ekli listeyi\ngörmek için bu Cumhurbaşkanlığı Kararnamesinin yayımlandığı Resmî Gazete’ye\nbakınız. [2] Bu maddede belirtilen ekli\nlisteyi görmek için bu Cumhurbaşkanlığı Kararnamesinin yayımlandığı Resmî\nGazete’ye bakınız."},
{"url": "https://www.mevzuat.gov.tr/mevzuat?MevzuatNo=38&MevzuatTur=19&MevzuatTertip=5", "full_text": "KAPADOKYA ALAN BAŞKANLIĞI HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 38 Yayımlandığı\n  Resmî Gazetenin Tarihi – Sayısı : 1/6/2019 - 30791 Amaç ve kapsam MADDE 1- (1)\nBu Cumhurbaşkanlığı Kararnamesinin amacı; 23/5/2019 tarihli ve 7174 sayılı\nKapadokya Alanı Hakkında Kanuna ekli harita ve koordinat listesinde sınırları\nbelirtilen Kapadokya Alanının tarihi ve kültürel değerleri ile\njeolojik/jeomorfolojik dokusunun ve doğal kaynak değerlerinin korunmasını,\nyaşatılmasını, geliştirilmesini,  tanıtılmasını, gelecek kuşaklara\naktarılmasını, planlanmasını, yönetilmesini ve denetlenmesini sağlamak üzere\nKapadokya Alan Başkanlığının kurulması ile görev ve yetkilerini\ndüzenlemektir. Tanımlar MADDE 2- (1) Bu Cumhurbaşkanlığı\nKararnamesinde geçen; a) Bakan: Kültür ve Turizm Bakanını, b) Bakanlık: Kültür ve Turizm\nBakanlığını, c) Başkan: Kapadokya Alan Başkanını, ç) Başkanlık: 7174 sayılı Kanunun 2 nci\nmaddesinde İdare olarak tanımlanan Kapadokya Alan Başkanlığını, d) Geçiş dönemi koruma esasları ve\nkullanma şartları: Kapadokya alan planları yürürlüğe girinceye kadar uyulacak\nesasları, e) Kapadokya Alanı: 7174 sayılı Kanuna ekli\nharita ve koordinat listesinde sınırları belirtilen ve bu Cumhurbaşkanlığı\nKararnamesi kapsamında Başkanlığın yetkili ve görevli olduğu alanı, f) Kapadokya alan planları: Kapadokya\nAlanının korunması, geliştirilmesi, yönetimi, tanıtılması, koruma esasları ve\nkullanma şartlarının belirlenmesi, bölgenin sağlıklaştırılması, yenilenmesi,\naçık alan sistemi yaya dolaşımı, taşıt ulaşımı ve altyapı tesislerinin tasarım\nesasları ile bölge halkının sosyal ve ekonomik yapısının iyileştirilmesi\nkonularında hedefler, stratejiler ve kararları belirleyen her tür ve ölçekteki\nplanları, g) Komisyon: 7174 sayılı Kanunun 5 inci\nmaddesinde düzenlenen Kapadokya Alan Komisyonunu, ifade eder. Başkanlık MADDE 3- (1) Bu Cumhurbaşkanlığı\nKararnamesinde verilen görevleri yürütmek üzere, kamu tüzel kişiliğini haiz,\nözel bütçeli, Bakanlık ile ilgili ve merkezi Kapadokya Alanı sınırları\niçerisinde bulunan Kapadokya Alan Başkanlığı kurulmuştur. (2) Başkanlık, kendisine tahsis edilen\nmali kaynakları görev ve yetkilerinin gerektirdiği ölçüde, mevzuatında\nbelirlenen usul ve esaslara göre kullanır. (3) Başkanlık hizmet birimlerinin çalışma\nusul ve esasları Bakanlık tarafından çıkarılan yönetmelikle belirlenir. Başkanlığın görev ve yetkileri MADDE 4- (1) Başkanlığın\ngörev ve yetkileri şunlardır: a) Kapadokya Alanının tarihi ve kültürel\ndeğerleri ile doğal kaynak değerlerinin ve jeolojik/jeomorfolojik dokusunun\nkorunması, yaşatılması, geliştirilmesi,  tanıtılması, gelecek kuşaklara\naktarılması, planlanması, yönetilmesi, denetlenmesi, alan içindeki turizm\nfaaliyetlerinin planlanması, geliştirilmesi ve teşvik edilmesini sağlamak, b) Geçiş dönemi koruma esasları ve\nkullanma şartlarını hazırlayarak Komisyona sunmak, c) Kapadokya alan planlarına esas hâlihazır\nharitaları ve jeolojik/jeoteknik etütleri yapmak veya yaptırmak, ç) Kapadokya alan planlarını yapmak, yaptırmak,\ntadil etmek, ettirmek ve üst ölçekli planlar hariç onamak veya resen onamak,\nmeri planların uygulamasını denetlemek, d) Kapadokya Alanında Komisyonca uygun\nbulunan projelere ilişkin uygulamaların onaylı projesine uygunluğunu\ndenetlemek, e) Kapadokya Alanında 21/7/1983 tarihli ve\n2863 sayılı Kültür ve Tabiat Varlıklarını Koruma Kanunu kapsamında; kültür\nvarlıklarını koruma bölge kurulu müdürlüklerine, koruma uygulama ve denetim\nbürolarına ve çevre ve şehircilik il müdürlüklerine verilen görev ve yetkileri\nyürütmek, f) (İptal: Anayasa Mahkemesi’nin\n13/12/2022 tarihli ve E: 2019/87, K: 2022/158 sayılı Kararı ile.) g) Kapadokya Alanında yer alan korunması\ngerekli taşınmaz kültür ve tabiat varlıklarının, peri bacalarının ve yer altı\nşehirlerinin korunması, tadilatı, tamiratı ve esaslı onarımları ile iyileştirilmesine\nyönelik her türlü iş ve işlemleri yapmak veya yaptırmak, gerekli güvenlik\nönlemlerini almak veya aldırmak, ğ) Kapadokya Alanında Başkanlık idari\nbinalarının her türlü proje ve uygulamalarını yapmak veya yaptırmak, h) Kapadokya Alanında geçiş dönemi koruma\nesasları ve kullanma şartları ile meri planlara ve Komisyon kararlarına aykırı\nher türlü uygulamanın giderilmesini sağlamak, gerektiğinde aykırı uygulamaya\nkonu yapı ve tesisleri yıkmak veya yıktırmak, ı) Bakanlıkça çıkarılacak yönetmelikte\nbelirlenen usul ve esaslar çerçevesinde Kapadokya Alanında turizm amaçlı\nsportif faaliyette bulunacak turizm işletmelerinde aranacak nitelikleri\nbelirlemek ve bu faaliyetleri denetlemek, i) Kapadokya Alanında bulunan Hazine ile\nkamu kurum ve kuruluşlarının özel mülkiyetindeki taşınmazların satışı,\ntrampası, arsa veya kat karşılığı inşaat yaptırılması, kiraya verilmesi, ön\nizin verilmesi ve üzerlerinde irtifak hakkı kurulması, Devletin hüküm ve\ntasarrufu altındaki yerlerin kiraya verilmesi, ön izin ve kullanma izni gibi işlemler\nhakkında görüş bildirmek, j) (İptal: Anayasa Mahkemesi’nin\n13/12/2022 tarihli ve E: 2019/87, K: 2022/158 sayılı Kararı ile.) k) Kapadokya Alanında 2863 sayılı Kanun\nkapsamı dışındaki araştırma, sondaj, kazı ve diğer bilimsel araştırmaları ve\netütleri yapmak veya yaptırmak, l) Kapadokya Alanının tanıtımına yönelik\nolarak yurtiçinde ve yurtdışında her türlü yazılı, görsel ve işitsel eserleri\nyapmak, yaptırmak, hizmete sunmak ve bu eserlerin fikri ve sınai haklarına\nyönelik iş ve işlemleri yürütmek, m) Kapadokya Alanına ilişkin Bakanlıkça\ntalep edilen bilgi, belge ve raporları hazırlamak, n) 7174 sayılı Kanunun 8 inci maddesi\nçerçevesinde, Kapadokya Alanı içinde yasaklanan fiillerin ve bunlara verilecek\nidari para cezalarının (İptal ibare: Anayasa Mahkemesi’nin 13/12/2022\ntarihli ve E: 2019/87, K: 2022/158 sayılı Kararı ile.) (…) uygulanmasına yönelik iş ve işlemleri\nyürütmek, o) Bakanlığa\nbağlı ören yerleri ve müzeler dışındaki taşınır ve taşınmaz kültür varlıklarının\nöğretim, eğitim, bilimsel araştırma, tanıtma ve ticari gelir elde etme amacı\nile fotoğraflarının ve filmlerinin çekilmesi, mulaj ve kopyalarının\nçıkartılması ile ilgili izinlerin verilmesine yönelik iş ve işlemleri yürütmek, ö) Kapadokya Alanında işletmelerce\nyürütülen balonla ticari havacılık faaliyetlerinin yer ve\nlojistik hizmetlerini projelendirmek, düzenlemek ve denetlemek, p)\nHalkla ilişkiler, basın ve medya konusundaki iş ve işlemleri yürütmek, r) Kamu kurum ve kuruluşları, yerel yönetimler\nve özel sektörle işbirliği yapmak, s) Yürütülen hizmetlere ilişkin yıllık\nçalışma programı ve stratejik planlamaları yapmak, ş) Komisyonun sekretarya hizmetlerini\nyürütmek. (2) 1\nsayılı Cumhurbaşkanlığı Teşkilatı Hakkında Cumhurbaşkanlığı Kararnamesinde\ndoğal sitler ve tabiat varlıkları ile ilgili olarak Çevre, Şehircilik ve İklim\nDeğişikliği Bakanlığı Tabiat Varlıklarını Koruma Genel Müdürlüğüne verilen\ngörevler Kapadokya Alanında Başkanlık tarafından yerine getirilir. [1] Başkanlık teşkilatı MADDE 5- (1) Başkanlık; Başkan, İdari ve Teknik Başkan Yardımcıları ve hizmet birimlerinden\noluşur. (2) Başkanlığın en üst yöneticisi olan\nBaşkan, Başkanlığın genel yönetim ve temsilinden sorumludur. (Mülga\ncümle:RG-9/6/2022-31861-C.K-104/1 md.) (3) Başkan, bu Cumhurbaşkanlığı\nKararnamesi ve diğer mevzuatta kendisine verilen yetki ve görevleri Bakana\nkarşı sorumlu olarak kullanır ve yerine getirir. Başkan, Başkanlık\nhizmetlerini mevzuat hükümlerine, Başkanlığın amaç ve politikalarına, stratejik\nplana uygun olarak düzenler ve yürütür. Bu amaçla, Başkanlık birimlerine\ngereken emirleri verir, bunların uygulanmasını gözetir ve sağlar. (4) (İptal cümleler: Anayasa\nMahkemesi’nin 13/12/2022 tarihli ve E: 2019/87, K: 2022/158 sayılı Kararı ile.) (5) Başkana izin, hastalık, yurtiçi ve\nyurtdışı görevlendirme ve görevde bulunmadığı diğer hallerde öncelikle Teknik Başkan\nYardımcısı vekâlet eder. (6) Başkanlığın hizmet birimleri\nşunlardır: a) Alan Planlama ve Uygulama Grup\nBaşkanlığı. b) Alan Yönetimi ve Tanıtım Grup Başkanlığı. c) Personel ve Destek Hizmetleri Grup\nBaşkanlığı. ç) Hukuk Müşavirliği. Hizmet birimlerinin görevleri MADDE 6- (1) Hizmet\nbirimlerinin görevleri şunlardır: a)\nAlan Planlama ve Uygulama Grup Başkanlığı: 1) Kapadokya alan planlarına ilişkin iş ve\nişlemleri yürütmek, 2) Kapadokya alan planlarına esas\nhalihazır haritaları ve jeolojik/jeoteknik etütleri yapmak veya yaptırmak, 3) Geçiş dönemi koruma esasları ve\nkullanma şartlarını hazırlayarak Komisyona sunmak, 4) Komisyonun sekretarya hizmetlerini\nyürütmek, 5) Kapadokya Alanındaki korunması gerekli\ntaşınmaz kültür ve tabiat varlıkları ile sit alanlarının tespitini\nyapmak, 6) Kapadokya Alanının korunması ve\ngeliştirilmesine yönelik her türlü araştırma, projelendirme ve eylem planları\nhazırlamak ve bunların uygulama esaslarını belirlemek ve izlemek, 7) Kapadokya Alanında Komisyonca uygun\nbulunan projelere ilişkin uygulamaların onaylı projesine uygunluğunu\ndenetlemek, 8) Geçiş dönemi koruma esasları ve\nkullanma şartları ile meri planlara ve Komisyon kararlarına aykırı\nuygulamaların giderilmesini sağlamak ve gerektiğinde aykırı uygulamaya konu\nyapı ve tesisleri yıkma veya yıktırma işlemlerini yürütmek, 9) Kapadokya Alanında yer alan korunması gerekli\ntaşınmaz kültür ve tabiat varlıklarının, peri bacalarının ve rezerv peri bacası\nalanlarının ve yer altı şehirlerinin korunması, tadilatı, tamiratı ve esaslı\nonarımları ile iyileştirilmesine yönelik her türlü iş ve işlemleri yapmak veya\nyaptırmak, gerekli güvenlik önlemlerini almak veya aldırmak, 10) Kapadokya Alanında 2863 sayılı Kanun\nkapsamı dışındaki araştırma, sondaj, kazı ve diğer bilimsel araştırmaları ve\netütleri yapmak veya yaptırmak, 11) Kapadokya Alanında 2863 sayılı Kanun\nkapsamında; kültür varlıklarını koruma bölge kurulu müdürlüklerine, koruma,\nuygulama ve denetim bürolarına ve çevre ve şehircilik il müdürlüklerine verilen\ngörev ve yetkileri yürütmek, 12) Kapadokya Alanında bulunan Hazine ile\nkamu kurum ve kuruluşlarının özel mülkiyetindeki taşınmazların satışı,\ntrampası, arsa veya kat karşılığı inşaat yaptırılması, kiraya verilmesi, ön\nizin verilmesi ve üzerlerinde irtifak hakkı kurulması, Devletin hüküm ve\ntasarrufu altındaki yerlerin kiraya verilmesi, ön izin ve kullanma izni gibi\nişlemler hakkında görüş bildirmek, 13) Başkan tarafından verilen diğer görevleri\nyapmak. b)\nAlan Yönetimi ve Tanıtım Grup Başkanlığı: 1) Kapadokya Alanının tanıtımına yönelik\nyurtiçinde ve yurtdışında her türlü yazılı, görsel ve işitsel eserleri yapmak,\nyaptırmak, hizmete sunmak ve fikri ve sınai haklarına yönelik iş ve\nişlemleri yürütmek, 2) Kapadokya Alanına ilişkin Bakanlıkça\ntalep edilen bilgi, belge ve raporları hazırlamak, 3) Kapadokya Alanı içindeki turizm\nfaaliyetlerinin planlanması, geliştirilmesi ve teşvik edilmesine yönelik iş ve\nişlemleri yürütmek, 4) Bakanlıkça çıkarılacak yönetmelikte\nbelirlenen usul ve esaslar çerçevesinde Kapadokya Alanında turizm amaçlı\nsportif faaliyette bulunacak turizm işletmelerinde aranacak nitelikleri\nbelirlemek ve bu faaliyetleri denetlemek, 5) 7174 sayılı Kanunun 8 inci maddesi\nçerçevesinde, Kapadokya Alanı içinde yasaklanan fiillerin işlenmesi durumunda\nverilecek idari para cezalarına ilişkin iş ve işlemleri yürütmek, 6) Bakanlığa bağlı ören\nyerleri ve müzeler dışındaki taşınır ve taşınmaz kültür varlıklarının öğretim,\neğitim, bilimsel araştırma, tanıtma ve ticari gelir elde etme amacı ile\nfotoğraflarının ve filmlerinin çekilmesi, mulaj ve kopyalarının çıkartılması\nile ilgili izinlerin verilmesine yönelik iş ve işlemleri yürütmek, 7) Kapadokya Alanında işletmelerce yürütülen balonla\nticari havacılık faaliyetlerinin projelendirme, yer ve lojistik hizmetlerini\ndüzenlemek, 8) Halkla ilişkiler, basın ve medya\nkonusundaki iş ve işlemleri yürütmek, 9) Başkan tarafından verilen diğer görevleri\nyapmak. c)\nPersonel ve Destek Hizmetleri Grup Başkanlığı: 1) Yürütülen hizmetlere ilişkin yıllık\nçalışma programı ve stratejik planlamaları yapmak, 2) Kapadokya Alanında Başkanlık idari\nbinalarının her türlü proje ve uygulamalarını yapmak veya yaptırmak, 3) Başkanlık personelinin eğitim ve özlük\nişlemlerini yapmak, 4) Bütçe ve diğer mali iş ve işlemleri\nyapmak, 5) İhtiyaç duyulması halinde yapılacak\nkamulaştırmaya ilişkin iş ve işlemleri yapmak, 6) Başkanlığın görev ve faaliyetleri ve\nidari ihtiyaçları ile ilgili mal ve hizmet alımları ile yapım işleri, bakım,\nonarım, satın alma, kiralama, ulaşım, güvenlik, aydınlatma, ısıtma, belge\nyönetimi, demirbaş, arşiv, depolama ve sağlık giderleri ile ilgili tüm iş ve\nişlemleri yapmak, 7) Başkan tarafından verilen diğer görevleri\nyapmak. ç) Hukuk Müşavirliği: 1) 26/9/2011 tarihli ve 659 sayılı Genel\nBütçe Kapsamındaki Kamu İdareleri ve Özel Bütçeli İdarelerde Hukuk\nHizmetlerinin Yürütülmesine İlişkin Kanun Hükmünde Kararname hükümlerine göre\nhukuk birimlerine verilen görevleri yapmak, 2) Başkan tarafından verilen diğer\ngörevleri yapmak. Başkanlık personeli MADDE 7- (1) Başkanlık\nhizmetleri, 27/6/1989 tarihli ve 375 sayılı Kanun Hükmünde Kararnamenin ek 28\ninci maddesine göre iş mevzuatı kapsamında istihdam edilen personel eliyle\nyürütülür. (2) Başkanlıkta 375 sayılı Kanun Hükmünde\nKararnamenin ek 25 inci maddesine göre geçici görevlendirme yapılabilir. (3) Belli bir uzmanlık gerektiren iş ve\nhizmetler Bakan onayı alınarak 375 sayılı Kanun\nHükmünde Kararnamenin ek 31 inci maddesine göre vekâlet veya\nistisna sözleşmesi çerçevesinde gördürülebilir. Çalışma grupları MADDE 8- (1) Başkanlık\ngörev alanına giren konularla ilgili olarak çalışma ve proje grupları\noluşturabilir. İhtiyaç duyulduğu hâllerde diğer kamu kurum ve kuruluşları,\nsivil toplum kuruluşları, özel sektör temsilcileri ve konu ile ilgili uzmanlar\nçalışma gruplarına dâhil edilebilir. Gelirler ve giderler MADDE 9- (1) (İptal\nfıkra: Anayasa Mahkemesi’nin 13/12/2022 tarihli ve E: 2019/87, K: 2022/158\nsayılı Kararı ile.) (2) Başkanlığın giderleri şunlardır: a) Kapadokya Alanında etüt, envanter,\nplanlama, proje çalışmaları, müşavirlik, denetim hizmetleri, Kapadokya Alanının\njeolojik/jeomorfolojik dokusu ve genel karakteri bozulmadan korunması,\njeolojik/jeoteknik etütlerin elde edilmesi, tabii kaynakların geliştirilmesi,\ndüzenlenmesi, restorasyonu, imar, ıslah ve çevre tanzimi, özel plan ve\nprojelere göre yapılacak her türlü faaliyetlerin gerektirdiği harcamalar, b) Kapadokya Alanında, planları gereğince\ntaşınmazların kamulaştırılması, üzerlerinde sınırlı ayni hak tesisi ve\nkiralanmasına ilişkin harcamalar, c) Kapadokya Alanında yer alan işletme,\ntanıtma, altyapı, üstyapı, idare binası, sosyal binalar, ziyaretçi merkezi,\ntanıtma merkezi, saha sergileri ve bu tür faaliyetlerle ilgili her türlü\nharcamalar, ç) Kapadokya Alanı hizmetlerinin\ngerektirdiği her türlü araç, gereç, ekipman ve benzeri taşınırların satın\nalınması, kiralanması, bakımı, onarımı ve işletilmesi ile ilgili\nharcamalar, d) Personel, istihdam, temsil ve ağırlama\nile ilgili giderler, e) Komisyon üyelerine ait yolluk ve huzur\nhakkı giderleri, f) Demirbaş ve tüketim malzemeleri ile\nilgili har camalar, g)\nKültür ve turizm işletmeciliğine ait giderler, ğ) B aşkanlıkça tespit\nedilen aykırı uygulamaya konu yapı ve tesisleri yıkma ve yıktırma işlemleri dâhil\naykırı uygulamaların giderilmesini sağlamaya yönelik işlemler ile ilgili\ngiderler, h) Başkanlığın görevleriyle ilgili diğer giderler. (3) Başkanlığa yapılacak ücrete tabi başvurular ve\nBaşkanlıkça sunulacak hizmetler karşılığı alınacak ücretlere ilişkin usul ve\nesaslar, ilgili kurumların görüşü çerçevesinde Başkanlıkça çıkarılan\nyönetmelikte düzenlenir. Çeşitli hükümler MADDE 10 - (1) (10/12/2003 tarihli ve 5018\nsayılı Kamu Malî Yönetimi ve Kontrol Kanunu ile ilgili olup yerine\nişlenmiştir.) (2) Bu Cumhurbaşkanlığı Kararnamesinde\nhüküm bulunmayan hallerde, 4 sayılı Bakanlıklara Bağlı, İlgili, İlişkili Kurum\nve Kuruluşlar ile Diğer Kurum ve Kuruluşların Teşkilatı Hakkında\nCumhurbaşkanlığı Kararnamesinin “Ortak Hükümler” başlıklı Ellibeşinci Bölümü\nhükümleri uygulanır. (3) (İptal\nfıkra: Anayasa Mahkemesi’nin 13/12/2022 tarihli ve E: 2019/87, K: 2022/158\nsayılı Kararı ile.) Geçiş hükümleri GEÇİCİ MADDE 1- (1) 7174 sayılı Kanunun 5 inci\nmaddesinin birinci fıkrasında belirtilen Komisyon üyeleri bu Cumhurbaşkanlığı\nKararnamesinin yürürlüğe girdiği tarihten itibaren üç ay içerisinde ilgili\nkurum ve kuruluşlarca görevlendirilir. (2) Kapadokya\nAlanına ilişkin Başkanlığın görev alanını ilgilendiren her türlü arşiv belgesi,\nilgili kamu kurum ve kuruluşları tarafından birinci fıkradaki süreyi müteakip\nüç ay içerisinde Başkanlığa gönderilir . Yürürlük MADDE 11 - (1) Bu\nCumhurbaşkanlığı Kararnamesi yayımı tarihinde yürürlüğe girer. Yürütme MADDE 12 - (1) Bu\nCumhurbaşkanlığı Kararnamesi hükümlerini Cumhurbaşkanı yürütür. 38\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİ VE ANAYASA MAHKEMESİ KARARLARINA İLİŞKİN TABLO Değiştiren\n  Cumhurbaşkanlığı Kararnamesi 38\n  Sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî\n  Gazete Tarihi 85 29/10/2021 4 29/10/2021 104 8/6/2022 5 9/6/2022 Anayasa\n  Mahkemesinin 13/12/2022 tarihli ve E: 2019/87, K: 2022/158 sayılı Kararı 4,\n  5 14/7/2023 9,10 Yayımlanmasından\n  başlayarak dokuz ay sonra (14/4/2024) [1] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 36 ncı maddesiyle bu fıkrada yer alan “Çevre ve Şehircilik”\nibaresi “Çevre, Şehircilik ve İklim Değişikliği” şeklinde değiştirilmiştir."},
{"url": "https://www.mevzuat.gov.tr/mevzuat?MevzuatNo=25&MevzuatTur=19&MevzuatTertip=5", "full_text": "SÖZLEŞMELİ\n  VE İŞ MEVZUATINA TABİ PERSONELE İLİŞKİN BAZI DÜZENLEMELER İLE BAKANLIKLARA\n  BAĞLI, İLGİLİ, İLİŞKİLİ KURUM VE KURULUŞLAR İLE DİĞER KURUM VE KURULUŞLARIN\n  TEŞKİLATI HAKKINDA CUMHURBAŞKANLIĞI KARARNAMESİNDE DEĞİŞİKLİK YAPILMASINA\n  DAİR CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 25 Yayımlandığı\n  Resmî Gazetenin Tarihi – Sayısı : 28/12/2018 - 30639 MADDE\n1 - (1) 27/6/1989 tarihli ve 375 sayılı Kanun Hükmünde\nKararnamenin ek 23 üncü, ek 24 üncü, ek 26 ncı, ek 27 nci ve ek 28 inci\nmaddelerinde öngörülen yönetmelikler bu maddenin yürürlüğe girdiği tarihten\nitibaren en geç 31/12/2022 tarihine kadar yayımlanır. [1] [2] [3] (2)\n375 sayılı Kanun Hükmünde Kararnamenin geçici 28 inci ve geçici 29 uncu\nmaddelerinde sözleşme sürelerinin sonuna kadar yürürlükten kaldırılan mevzuat\nhükümlerinin uygulanmasına devam edilmesi öngörülen personelden sözleşme süresi\nsona erenlerle, aynı Kanun Hükmünde Kararnamenin ilgisine göre ek 23 üncü, ek\n24 üncü, ek 26 ncı, ek 27 nci ve ek 28 inci maddelerine göre sözleşme\nyapılabilir. Ancak bu şekilde yapılacak sözleşmelerde, sona eren sözleşmeye\ndayanak teşkil eden hükümler esas alınır. [4] (3) (Mülga:RG-22/12/2021-31697-C.K-88/1 md.) (4)\nİkinci fıkra kapsamında olup bu maddenin yürürlüğe girdiği tarihte\nteşkilatlanmalarına ilişkin Cumhurbaşkanlığı Kararnamelerinde 375 sayılı Kanun\nHükmünde Kararnamenin ek 26 ncı maddesine atıf bulunmayan kurumlarda da bu\nmadde hükümlerine göre ek 26 ncı maddeye istinaden sözleşme yapılabilir. MADDE\n2- (4 sayılı Bakanlıklara Bağlı, İlgili, İlişkili Kurum ve Kuruluşlar ile Diğer\nKurum ve Kuruluşların Teşkilatı Hakkında Cumhurbaşkanlığı Kararnamesi ile\nilgili olup yerine işlenmiştir.) MADDE\n3 - (1) Bu\nCumhurbaşkanlığı Kararnamesi yayımı tarihinde yürürlüğe girer. MADDE\n4 - (1) Bu\nCumhurbaşkanlığı Kararnamesi hükümlerini Cumhurbaşkanı yürütür. 25\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 25\n  sayılı Cumhurbaşkanlığı Kararnamesinin değişen maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 41 27/6/2019 1 27/6/2019 54 26/12/2019 1 26/12/2019 88 22/12/2021 1 22/12/2021 [1] 27/6/2019 tarihli\nve 30814 sayılı Resmi Gazete’de yayımlanan 41 sayılı Cumhurbaşkanlığı\nKararnamesinin 2 nci maddesiyle bu fıkrada yer alan “6 ay içerisinde” ibaresi\n“31/12/2019 tarihine kadar” şeklinde değiştirilmiştir. [2] 26/12/2019\ntarihli ve 30990 sayılı Resmi Gazete’de yayımlanan 54 sayılı Cumhurbaşkanlığı\nKararnamesinin 5 inci maddesiyle bu fıkrada yer alan “31/12/2019” ibaresi\n“31/12/2021” şeklinde değiştirilmiştir. [3] 22/12/2021\ntarihli ve 31697 sayılı Resmi Gazete’de yayımlanan 88 sayılı Cumhurbaşkanlığı\nKararnamesinin 1 inci maddesiyle bu fıkrada yer alan “31/12/2021” ibaresi\n“31/12/2022” şeklinde değiştirilmiştir. [4] 22/12/2021\ntarihli ve 31697 sayılı Resmi Gazete’de yayımlanan 88 sayılı Cumhurbaşkanlığı\nKararnamesinin 1 inci maddesiyle bu fıkrada yer alan “birinci fıkrada\nbelirtilen yönetmelikler yayımlanana kadar” ibaresi yürürlükten kaldırılmıştır."},
{"url": "https://www.mevzuat.gov.tr/mevzuat?MevzuatNo=23&MevzuatTur=19&MevzuatTertip=5", "full_text": "TÜRKİYE UZAY AJANSI HAKKINDA CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 23 Yayımlandığı\n  Resmî Gazetenin Tarihi – Sayısı : 13/12/2018 - 30624 Amaç\nve kapsam MADDE\n1- (1) Bu Cumhurbaşkanlığı Kararnamesinin amacı, Türkiye Uzay\nAjansının kuruluş, görev ve yetkilerine ilişkin usul ve esasları düzenlemektir. (2) Bu\nCumhurbaşkanlığı Kararnamesi Türkiye Uzay Ajansı teşkilatını ve personelini\nkapsar. Tanımlar MADDE\n2- (1) Bu Cumhurbaşkanlığı Kararnamesinde geçen; a) Ajans:\nTürkiye Uzay Ajansını, b) Bakan:\nSanayi ve Teknoloji Bakanını, c) Başkan:\nTürkiye Uzay Ajansı Başkanını, ç) Başkanlık:\nTürkiye Uzay Ajansı Başkanlığını, d) Yönetim\nKurulu: Türkiye Uzay Ajansı Yönetim Kurulunu, ifade eder. Kuruluş MADDE\n3 - (1) Bu Cumhurbaşkanlığı Kararnamesinde belirlenen görev ve\nyetkileri yerine getirmek üzere tüzel kişiliği haiz, idari ve mali özerkliğe\nsahip, özel bütçeli, Sanayi ve Teknoloji Bakanlığı ile ilgili Türkiye Uzay\nAjansı kurulmuştur. (2) Ajans, bu\nCumhurbaşkanlığı Kararnamesinde hüküm bulunmayan hallerde özel hukuk\nhükümlerine tabidir. Ajansın merkezi Ankara’dadır. Ajansın\ngörevleri MADDE\n4- (1) Ajansın görev ve yetkileri şunlardır: [1] a)\nCumhurbaşkanınca belirlenen politikalar doğrultusunda Millî Uzay Programını\nhazırlamak ve hayata geçirilmesi için düzenlemeler yapmak. b) Uzay ve\nhavacılık bilimi ve teknolojilerine yönelik orta ve uzun vadeli amaçları, temel\nilke ve yaklaşımları, hedef ve öncelikleri, performans ölçütlerini, bunlara\nulaşmak için izlenecek yöntemler ile kaynak dağılımlarını da içeren stratejik\nplanlar hazırlamak. c) Rekabetçi\nbir uzay ve havacılık sanayinin geliştirilmesi, toplumun refahı ve millî\nmenfaatler doğrultusunda uzay ve havacılık teknolojilerinin kullanımının\nyaygınlaştırılması, uzay ve havacılık teknolojileri alanında bilimsel ve\nteknolojik altyapıların ve insan kaynaklarının geliştirilmesi, kapasite ve\nyeteneklerin artırılması, uzaya bağımsız erişim imkânı sağlayacak tesis ve\nteknolojilerin kazanılması, uzay ve havacılık bilimi ve teknolojileri\nalanındaki uzmanlık ve bilgi birikiminden millî sanayinin diğer sektörlerinin\nde yararlanabilmesi için gerekli çalışmaları yapmak veya yaptırmak. ç) Ulusal\nkapsamda ve Uluslararası Telekomünikasyon Birliği (ITU) nezdinde yürütülen\nspektrum ve yörünge tahsis ve koordinasyon faaliyetleri  ile  Bilgi\nTeknolojileri ve İletişim Kurumu  tarafından yürütülen görevler hariç\nolmak üzere uzay araçları ve uzay yer sistemlerine ilişkin ulusal egemenlik\nkapsamındaki hakların kullanımına karar vermek, bu hakların yönetimi ve\nkullandırılmasına yönelik usul ve esasları belirlemek ve bu haklarla ilgili\nulusal yükümlülüklerin gereklerini yerine getirmek, uzay yer istasyonlarının\nişletilmesine yönelik sözleşme imzalamak, uzay yer istasyonları arasında\nkoordinasyonu sağlamak, ülkemizin uzaya yönelik hak ve menfaatlerinin korunması\nve güvence altına alınması için ulusal ve uluslararası kuruluşlarla\nkoordinasyonu yürütmek. d)\nMilletlerarası andlaşmalar uyarınca uzaya fırlatılan nesnelerin kayıtlarını\nDevlet adına tutmak, Birleşmiş Milletler nezdinde tescil işlemlerini\ngerçekleştirmek veya tescil işlemlerini gerçekleştirmek üzere yetkilendirmek. e) Ticari,\nbilimsel ve araştırma-geliştirme amaçlı uzay operasyonları ile insanlı veya\ninsansız uzaya erişim ve uzayın keşfine yönelik operasyonları yaptırmak veya\nyapılmasını koordine etmek. f) Uydu,\nfırlatma araç ve sistemleri, hava araçları, simülatörler, uzay platformları\ndâhil uzay ve havacılıkla ilgili her türlü ürün, teknoloji, sistem, tesis, araç\nve gereçlerin tasarımı, üretimi, entegrasyonu ve gerekli testlerinin\nyapılmasını sağlamak amacıyla yurtiçinde ve/veya yurtdışında tesis,\naraştırma-geliştirme merkezi veya test merkezi kurmak, ulusal veya uluslararası\nplan, proje ve çalışmalar yapmak veya yaptırmak, bu amaçla uluslararası\nişbirlikleri geliştirmek. g) Kamu kurum\nve kuruluşları ile özel sektör kuruluşları tarafından uzaya gönderilecek uydu\nve uzay araçlarının yurtiçinden fırlatılmasına, yörüngeye yerleştirilmesine ve\ngeri döndürülmesine ilişkin gerekli izinleri vermek ve koordinasyonu sağlamak;\nyurtdışından fırlatılmasına, yörüngeye yerleştirilmesine ve geri döndürülmesine\nilişkin bildirimleri kayıt altına almak. ğ) Uzay ve\nhava araçları ile uzay yer sistemleri alanında her türlü tasarım, analiz,\nüretim, test, operasyon ve entegrasyon faaliyetlerini düzenlemek, izlemek ve\ngerektiğinde bu hususlarda yetkilendirme yapmak ve süreçleri yürütmek. h) Uzay ve\nhavacılık bilimi ve teknolojilerinin; ülke kalkınması, millî güvenliğin\nsağlanması, kamu sağlığının ve çevrenin korunması, doğal kaynakların ve\ntarımsal verimliliğin tespit edilmesi, doğal afetlerin erken tespitinin\nyapılması ve doğal afetlerden kaynaklanan hasarların azaltılması, milletlerarası\nandlaşmalar ve yükümlülüklerin takibine yönelik kullanılması amacıyla yapılacak\nçalışmalarda ilgili kurumlar ile koordinasyonu sağlamak. ı) Ülke\ngenelinde uzay ve havacılık bilim ve teknolojilerine yönelik ilgi ve merakın\ngeliştirilmesinde öncülük yapmak; bu amaçla Ajansın ilgi ve faaliyet\nalanlarında kamuoyuna ulaşmak için gerekli yayınları yapmak ve her türlü\niletişim ortamında içerik hazırlamak ve sunmak, etkinlikler gerçekleştirmek ve\nbu amaca yönelik faaliyetleri desteklemek. i) Millî\ngüvenlik ve kamu düzeninin sağlanması amacıyla, Ajansın görevi kapsamında\nyapılan çalışmalar sonucunda elde edilen verinin standartlarını oluşturmak,\ngerektiğinde işlenmesini, saklanmasını ve kullanılmasını sağlamak ve paylaşım\nşartlarını düzenlemek. j) Ülkenin\nsahip olduğu kritik uzay ve havacılık teknolojilerinin ihracına ilişkin usul ve\nesasları, ilgili kurum ve kuruluşlarla koordineli olarak belirlemek. k) Deneysel\namaçlı uzay ve hava araçları, uzay ve yer sistemleri, alt sistemler, ekipman ve\nbileşenlerin geliştirilmesine, uzayın keşfine yönelik araştırmalar yaptırmak;\ngerekli sistem ve araçların tasarlanması, geliştirilmesi ve sair suretle temin\nedilmesi için üniversitelerle, diğer bilimsel faaliyette bulunan kurum ve\nkuruluşlarla veya yurtdışındaki kuruluşlarla işbirliği yapmak ve gerekli\nçalışmaların yürütülmesini koordine etmek. l) İlgili\ndiğer mevzuat hükümleri saklı kalmak üzere, uzay ve havacılık bilim ve\nteknolojilerine ilişkin uluslararası standartları da dikkate alarak, ilgili\nkurum ve kuruluşlarla koordinasyon içinde ülke standartlarını belirlemeye\nyönelik çalışmalar yapmak. m) Uzay ve\nhavacılık bilimi ve teknolojilerinde dışa bağımlılığı azaltmak, uluslararası\nalanda rekabet gücünü artırmak, bilimsel ve teknolojik altyapıyı oluşturmak ve\nher türlü yeni teknolojinin geliştirilmesi amacıyla Ar-Ge ve yüksek teknoloji\ngirişimciliği destek programları hazırlamak. n) Astronomi\nve uzay bilimleri ile ilgili çalışmaları desteklemek ve ulusal düzeyde\nyürütülen çalışmaları koordine etmek, gözlem ve ölçüm sistemleri teknolojilerinin\ngeliştirilmesine yönelik çalışmaları desteklemek ve uluslararası işbirliklerini\ngeliştirmek. o) Uzay ve\nhavacılık bilimi ve teknolojileri ile ilgili olarak uygulamaların gelişimini ve\nyaygınlaştırılmasını destekleyici mahiyette finans, hukuk, yönetim, işletme,\npazarlama ve benzeri konularda çalışmalar yapmak. ö)\nUluslararası uzay hukukundaki gelişmeleri izlemek ve muadil yabancı kuruluşlar\nile işbirliği yapmak, uzay hukukuna ilişkin mevzuat dâhil her türlü çalışmaları\nyürütmek. p) Uzay ve havacılık\nteknolojileri ile ilgili bölgesel veya uluslararası oluşum ve kuruluşlara üye\nolmak, görev alanı ile ilgili konularda uluslararası kuruluşlar ve ülkelerle\nbağlantı sağlamak, uluslararası oluşum, kuruluş ve anlaşmalar nezdinde ülkemizi\ntemsil edecek personeli görevlendirmek. r) (Ek:RG-25/12/2024-32763-CK-169/1) Ajansın görev alanı ve faaliyetleri kapsamında, uzay ve havacılık\nteknolojileri ve sistemleri alanında Cumhurbaşkanı onayıyla yurtiçinde ve/veya\nyurtdışında özel hukuk hükümlerine tabi şirket kurmak ve/veya kurulmuş\nşirketlere ortak olmak, kurulmuş şirketlerde imtiyazlı pay sahibi olmak, şirket\nsatın almak, sahip olduğu şirketleri veya hisselerini devretmek. s) Bakan\ntarafından verilen diğer görevleri yapmak. (2) Ajans,\nyukarıda belirtilen uzay ve havacılık bilimi ve teknolojileri faaliyetlerine\nilişkin genel usul ve esasları Bilim, Teknoloji ve Yenilik Politikaları\nKurulunun ilke ve önerilerini dikkate alarak belirler. (3) Diğer\nmevzuatla hava ulaştırması ve ticari hava işletmeleri ile ilgili Ulaştırma ve\nAltyapı Bakanlığına ve Sivil Havacılık Genel Müdürlüğüne verilen görevler\nsaklıdır. (4) (Ek:RG-22/11/2019-30956-CK-52/1\nmd.) Bu madde ile Ajansa verilen görev ve yetkilerin kullanımına ilişkin\nusul ve esaslar Ajans tarafından çıkarılacak yönetmeliklerle belirlenir. Ajansın\norgan ve birimleri MADDE\n5- (1) Ajans aşağıdaki organ ve birimlerden oluşur: a) Yönetim\nKurulu. b) Başkanlık. c) Ajansın\ngörevlerini yerine getirebilmesi için gerek duyulan hizmet birimleri. (2) Ajans,\nyurtiçinde çalışma ofisi ve ilgili mevzuata göre yurtdışında temsilcilik\naçabilir. Yönetim\nKurulu MADDE\n6- (1) Yönetim Kurulu, başkan dâhil yedi üyeden oluşur. Yönetim\nKurulu, Ajansın en üst karar organıdır. Ajansın Başkanı, Yönetim Kurulunun da\nbaşkanıdır. Yönetim Kurulunun toplantı ve karar yeter sayısı dörttür. (2) Başkan\ndışındaki Yönetim Kurulu üyelerinin görev süresi üç yıldır. Görev süresi biten\nüyeler yeniden seçilebilir. Başkan yardımcılarından Yönetim Kurulu üyeliğine\natananlardan görevleri herhangi bir nedenle son bulanların Yönetim Kurulu\nüyelikleri de sona erer. (3) Yönetim\nKurulu her ay en az bir kere toplanır. Yönetim Kurulunun olağan toplantılarına\nyıl içinde toplam dört defa veya üst üste üç defa katılmayan üyelerin\nüyelikleri, Yönetim Kurulu kararıyla düşürülebilir. (4) Herhangi\nbir nedenle boşalan üyeliklere seçilen üyelerin görev süresi de üç yıldır. (5) Yönetim\nKurulunun çalışma usul ve esasları, Yönetim Kurulu kararı doğrultusunda Ajans\ntarafından çıkarılacak yönetmelikle düzenlenir. (6) Yönetim\nKurulunun görev ve yetkileri şunlardır: a)\nCumhurbaşkanınca belirlenen uzay ve havacılık bilimi ve teknolojileri\npolitikalarını uygulamak. b) Uzay\npolitikası doğrultusunda, Millî Uzay Programını hazırlamak. c) Ajansın\nçalışma ilkeleri ile bilimsel,  teknolojik,  hukuki ve idari altyapı\nve insan kaynağı altyapısının oluşturulmasına dair düzenlemeleri yapmak. ç) Ajansın\norganizasyon şemasını onaylamak, birimler kurmak, kaldırmak, birleştirmek ve\nkurulan birimlerin görevleri ile çalışma usul ve esaslarını belirlemek. d) İnsan\nkaynakları politikasını oluşturmak ve uygulanmasını izlemek, personelin\nnitelikleri, işe alınmaları, performans değerlendirme kriterleri ile ilgili\ngenel esasları belirlemek. e) Ajansın\nfaaliyetlerini yönlendirmek, denetlemek ve koordinasyonu sağlamak. f) Ajansın\nfaaliyet sonuçlarını, belirlenen politika, strateji ve hedefler doğrultusunda\nizlemek, değerlendirmek ve beklenen performansın sağlanmadığı alanlar için\ngerekli tedbirleri almak. g)\nBaşkanlıkça hazırlanan stratejik plan, performans programı, bütçe, faaliyet\nraporu ve kesin hesabı karara bağlamak. ğ)\nGerektiğinde yurtiçinde çalışma ofisi açılmasına karar vermek, buralarda istihdam\nedilecek personelle ilgili hususlarda kararlar almak. h) Uzay ve\nhavacılık teknoloji ve sistemleri ile ilgili her türlü tesis ve altyapının\nkurdurulmasına veya kiralanmasına ilişkin hususlarda karar almak. ı) İlgili\nmevzuatına göre faaliyet alanı ile ilgili ulusal ve uluslararası kurum ve\nkuruluşlara üye olmak veya üyelikten ayrılmak için karar vermek; yurtdışında\ntemsilcilik açmak için karar almak. i) Ajansın\ngörevleri ile ilgili yürüteceği faaliyetler çerçevesinde; ücret, telif ve\nişletme ücreti tarifelerini belirlemek. j) Uzay ve\nhavacılık bilimi ve teknolojilerinin gelişimini ve yaygınlaştırılmasını\ndestekleyici mahiyette finans, hukuk, yönetim, işletme, pazarlama ve benzeri\nkonularda çalışmalar yapmak veya yaptırmak konusunda karar almak. k) Ajansın\nfaaliyetleri ve görev alanı ile ilgili gelişmeler hakkında yıllık raporlar\nyayımlamak. l) Ajans\ndışına görevi gereği verilen hizmetlerin ücretlerini belirlemek. m) Ajansın\nfaaliyetleri ve görevleri ile ilgili usul ve esasları düzenlemek. (7) Yönetim Kurulu,\nbu maddenin altıncı fıkrasının (ç), (ı) ve (m) bentlerindeki yetkilerini\nsınırlarını açıkça belirtmek suretiyle başkana devredebilir. (8) (İptal\nfıkra: Anayasa Mahkemesinin 30/11/2022 Tarihli ve E: 2019/17, K: 2022/145\nSayılı Kararı ile.) Başkanlık MADDE\n7 - (1) Başkanlık; başkan ve iki başkan yardımcısından oluşur. (2) Başkanın\ngörev ve yetkileri şunlardır: a) Ajansı\ntemsil etmek. b) Yönetim\nKuruluna başkanlık etmek. c) Yönetim\nKurulunun belirlediği ilke, usul ve öncelikler doğrultusunda Ajansı yönetmek. ç) Yönetim\nKuruluna sunulmak üzere Ajansın yıllık çalışma raporu, araştırma ve iş programı\nile bütçesini hazırlamak. d) Ajansın\nsüreli yayınlarına karar vermek. e) Diğer\nmevzuat hükümleriyle kendisine verilen işleri yapmak. (3) Başkan,\nyazılı olmak ve sınırlarını açıkça belirlemek kaydıyla, bu maddede belirtilen\nyetkilerinden bir kısmını başkan yardımcılarına devredebilir. (4) Başkan\nyardımcıları, başkan tarafından verilen görevleri yapmakla yükümlüdür. (5) Başkan\nyardımcıları, başkanın görev süresi ile sınırlı olmak üzere görev yapar; ancak\nbaşkan yardımcılıklarına yeni atama yapılıncaya kadar görevlerine devam eder. (6) Başkanın\ngeçici olarak görevde bulunmadığı hâllerde, görevlendireceği bir başkan\nyardımcısı Başkanlığa ve Yönetim Kurulu Başkanlığına vekâlet eder. Ajansın\ngelirleri ile bütçe esasları MADDE\n8- (1) Ajansın gelirleri şunlardır: a) Her yıl genel bütçeden aktarılacak tutar. b) Ajans tarafından yapılan yetkilendirmelere ilişkin gelirler. c) Danışma\nhizmeti karşılığı elde edilecek gelirler. ç)\nBuluşlardan doğan haklara ilişkin gelirler. d) Ajansa\nyapılacak her türlü yardımlar, bağışlar ve vasiyetler. e) Ajansa ait\ntaşınır veya taşınmaz malların gelirleri. f) Yayın\ngelirleri ve diğer faaliyet gelirleri. g) Türkiye\nBilimsel ve Teknolojik Araştırma Kurumu (TÜBİTAK) Başkanlığı gelirleri\nkapsamında, 4 sayılı Bakanlıklara Bağlı, İlgili, İlişkili Kurum ve Kuruluşlar\nile Diğer Kurum ve Kuruluşların Teşkilatı Hakkında Cumhurbaşkanlığı\nKararnamesinin 591 inci maddesinin birinci fıkrasının (c) bendi\n gereğince, TÜBİTAK Uzay Teknolojileri Araştırma Enstitüsü Müdürlüğü \ntarafından bir önceki yıl elde edilen gelirlerin yüzde 20’si oranında izleyen\nyılın ocak ayı sonuna kadar aktarılan tutar. ğ) Sivil\nHavacılık Genel Müdürlüğünün yıllık gelirlerinden o yıla ilişkin her türlü\ngiderinin karşılanmasından sonra kalan miktarın yüzde 20’si oranında izleyen\nyılın ocak ayı sonuna kadar aktarılan tutar. h) Diğer gelirler. (2) 26/9/2011 tarihli ve 655 sayılı Ulaştırma ve Altyapı Alanına\nİlişkin Bazı  Düzenlemeler Hakkında Kanun Hükmünde  Kararnamenin 40\nıncı maddesinin birinci fıkrası gereğince Ulaştırma ve Altyapı Bakanlığına\naktarılan tutarın yüzde 20’si  aynı maddenin ikinci fıkrası gereğince\naktarmayı takip eden ayın sonuna kadar Ulaştırma ve Altyapı Bakanlığınca Ajans\nhesaplarına aktarılır. Aktarılan bu tutarlar, uzay ve havacılık araştırma ve\ngeliştirme faaliyetlerinin desteklenmesi amacıyla kullanılır. (3) Ajans\ngelirlerinden hesap yılı sonuna kadar harcanmayan paralar, Ajansın ertesi yıl\ngelir hesabına aktarılır. (4) (Mülga:RG-22/11/2019-30956-CK-52/2\nmd.) Destekler\nve burslar MADDE\n9 - (1) Ajans, Cumhurbaşkanınca belirlenen uzay ve havacılık bilimi\nve teknolojileri politikaları doğrultusunda ülkemizin önceliklerinin\nbelirlendiği stratejik planlar çerçevesinde ortaya çıkan ihtiyaçları karşılamak\namacıyla proje ve burs çağrılarına çıkabilir. Bu kapsamda: a) Ajans\nülkemizin uzay ve havacılık bilimi ve teknolojileri alanındaki Ar-Ge\nihtiyaçlarını karşılamak üzere Yönetim Kurulunun kararıyla TÜBİTAK  programları\nüzerinden proje çağrılarına çıkar. b) Ajans,\nülkemizin uzay ve havacılık bilimi ve teknolojileri alanındaki insan kaynağı\nihtiyaçlarını karşılamak üzere Yönetim Kurulu kararıyla TÜBİTAK üzerinden burs\nçağrılarına çıkar. c) Destek ve\nburslar ile ilgili faaliyetler kendi mevzuatı kapsamında TÜBİTAK tarafından\nyerine getirilir. ç) Bu\nfaaliyetlere ilişkin mali kaynak, ilgili destek ya da bursların dönemsel\nödemeleri başlamadan önce TÜBİTAK hesaplarına aktarılır. Uzman\nistihdamı MADDE\n9/A- (Ek:RG-22/11/2019-30956-CK-52/3 md.) (1) Ajansta\n14/7/1965 tarihli ve 657 sayılı Devlet Memurları Kanununun ek 41 inci maddesi\nuyarınca Uzay Teknolojileri Uzmanı ve Uzay Teknolojileri Uzman Yardımcısı\nistihdam edilebilir. (2) (İptal fıkra: Anayasa Mahkemesinin 30/11/2022 Tarihli ve E:\n2020/7, K: 2022/146 Sayılı Kararı ile.) Personele\nilişkin hükümler MADDE 10- (1) Ajansta  375\nsayılı Kanun Hükmünde Kararnamenin ek 25 inci maddesine göre kamu kurum ve\nkuruluşları personeli geçici olarak görevlendirilebilir  ve   ek\n26 ncı maddesine göre yerli veya yabancı personel istihdam edilebilir. (2) (Mülga:RG-22/11/2019-30956-CK-52/4 md.) (3) Kamu kurum ve kuruluşlarınca sağlanan burslardan doğan\nzorunlu hizmet yükümlülükleri, yükümlünün isteği, Ajansın talebi ve yükümlünün\nbağlı olduğu Bakanın onayı ile Ajansa devredilebilir. (4) (İptal fıkra: Anayasa Mahkemesinin 30/11/2022 Tarihli ve E:\n2019/17, K: 2022/145 Sayılı Kararı ile.) Değiştirilen\nve yürürlükten kaldırılan hükümler ile atıflar MADDE\n11- (1) (10/7/2018 tarihli ve 30474 sayılı Resmî Gazete’de\nyayımlanan 1 sayılı Cumhurbaşkanlığı Teşkilatı Hakkında Cumhurbaşkanlığı\nKararnamesi ile ilgili olup yerine işlenmiştir.) (2) (10/7/2018 tarihli ve 30474 sayılı Resmî Gazete’de\nyayımlanan 3 sayılı Üst Kademe Kamu Yöneticileri ile Kamu Kurum ve\nKuruluşlarında Atama Usûllerine Dair Cumhurbaşkanlığı Kararnamesi ile ilgili\nolup yerine işlenmiştir.) (3) Bu\nCumhurbaşkanlığı Kararnamesinde, Türkiye Uzay Ajansına verilen görevlerle\nilgili olarak diğer mevzuatta Ulaştırma ve Altyapı Bakanlığına yapılan atıflar\nTürkiye Uzay Ajansına yapılmış sayılır. (4) (10/12/2003\ntarihli ve 5018 sayılı Kamu Malî Yönetimi ve Kontrol Kanununu ile ilgili olup\nyerine işlenmiştir.) (5) (Ek:RG-22/11/2019-30956-CK-52/5 md.) Bu Cumhurbaşkanlığı Kararnamesinde\nhüküm bulunmayan hallerde, 4 sayılı Bakanlıklara Bağlı, İlgili, İlişkili Kurum\nve Kuruluşlar ile Diğer Kurum ve Kuruluşların Teşkilatı Hakkında\nCumhurbaşkanlığı Kararnamesinin “Ortak Hükümler” başlıklı Ellibeşinci Bölümü\nhükümleri uygulanır. Geçiş\nhükümleri GEÇİCİ\nMADDE 1- (1) Bu Cumhurbaşkanlığı Kararnamesinin\nyürürlüğe girdiği tarih itibarıyla Ulaştırma ve Altyapı Bakanlığı bünyesinde\nbulunan Havacılık ve Uzay Teknolojileri Genel Müdürlüğü kapatılmıştır. Söz\nkonusu Genel Müdürlüğe ait her türlü taşınır, taşıt, araç, gereç, yazılı ve\nelektronik ortamdaki evrak kayıt ve dokümanların Ajansa devrine ilişkin iş ve\nişlemler Ulaştırma ve Altyapı Bakanı tarafından oluşturulacak bir komisyon\ntarafından 3 ay içinde yerine getirilir.  Havacılık ve Uzay Teknolojileri\nGenel Müdürlüğü tarafından yürütülmekte olan proje ve faaliyetlere ilişkin\ndevir hükümleri Ajans ile Ulaştırma ve Altyapı Bakanlığı arasında düzenlenecek\nbir protokolle belirlenir. (2) Bu\nCumhurbaşkanlığı Kararnamesinin yayımı tarihinde Havacılık ve Uzay\nTeknolojileri Genel Müdürlüğüne tahsisli kadroların mevcutlu olarak Ulaştırma\nve Altyapı Bakanlığının merkez teşkilatı bünyesinde yer alan birimlere\ndağıtımına Ulaştırma ve Altyapı Bakanı yetkilidir. (3) Ulaştırma\nve Altyapı Bakanlığında  Havacılık ve Uzay Teknolojileri Uzman Yardımcısı\nunvanlı kadrolarda görev yapan personelin kadro unvanları başka bir işleme\ngerek kalmaksızın Ulaştırma ve Haberleşme Uzman Yardımcısı şeklinde; Havacılık\nve Uzay Teknolojileri Uzmanı unvanlı kadrolarda görev yapan personelin kadro\nunvanları başka bir işleme gerek kalmaksızın Ulaştırma ve Haberleşme Uzmanı\nşeklinde değiştirilmiştir. (4) Bu\nmaddenin uygulanması ile ilgili olarak ortaya çıkabilecek ihtilafları gidermeye\nve bu amaçla gerekli düzenlemeleri yapmaya Cumhurbaşkanı yetkilidir. Yürürlük MADDE\n12- (1) Bu Cumhurbaşkanlığı Kararnamesi yayımı tarihinde yürürlüğe\ngirer. Yürütme MADDE\n13- (1) Bu Cumhurbaşkanlığı Kararnamesi hükümlerini Cumhurbaşkanı\nyürütür. 23  SAYILI CUMHURBAŞKANLIĞI KARARNAMESİNE İŞLENEMEYEN HÜKÜMLER [2] 1- 22/11/2019 tarihli ve 30956 sayılı Resmî Gazete’de\nyayımlanan 52 sayılı Cumhurbaşkanlığı Kararnamesinin Geçici 1 inci Maddesi: GEÇİCİ\nMADDE 1 - (1) Bu maddenin yürürlüğe girdiği\ntarihten önce Türkiye Uzay Ajansına Başkan olarak atanmış personel, atandığı\ntarihten geçerli olmak üzere, bu Cumhurbaşkanlığı Kararnamesi ile ihdas edilen\nBaşkan unvanlı kadroya başka bir işleme gerek kalmaksızın atanmış sayılır. (2) Bu\nCumhurbaşkanlığı Kararnamesi ile ihdas edilen memur kadrolarına, 31/12/2020 tarihine\nkadar 2 sayılı Cumhurbaşkanlığı Kararnamesinin 11 inci maddesine göre\nbelirlenen atama sayısı sınırı aranmaksızın, açıktan veya naklen atama\nyapılabilir. 23\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren\n  Cumhurbaşkanlığı Kararnamesinin 23\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî\n  Gazete Tarihi 52 22/11/2019 4,8,9/A,10,11,\n  İşlenemeyen Hüküm 22/11/2019 Anayasa\n  Mahkemesinin 30/11/2022 Tarihli ve E: 2019/17, K: 2022/145 Sayılı Kararı 6/4/2023 6,\n  10 6/1/2024 Anayasa\n  Mahkemesinin 30/11/2022 Tarihli ve E: 2020/7, K: 2022/146 Sayılı Kararı 06/06/2023 9/A 6/3/2024 169 25/12/2024 4 25/12/2024 [1] 25/12/2024 tarihli ve 32763 sayılı Resmî\nGazete’ de yayımlanan 169 sayılı Cumhurbaşkanlığı Kararnamesinin 1inci\nmaddesiyle, bu fıkranın (f) bendine “amacıyla” ibaresinden sonra gelmek üzere\n“yurtiçinde ve/veya yurtdışında tesis, araştırma-geliştirme merkezi veya test\nmerkezi kurmak, ulusal veya uluslararası” ibaresi ve “yaptırmak” ibaresinden\nsonra gelmek üzere “, bu amaçla uluslararası işbirlikleri geliştirmek” ibaresi\nile aynı fıkraya (p) bendinden sonra gelmek üzere (r) bendi eklenmiş ve sonraki\nbent buna göre teselsül ettirilmiştir. [2] Bu maddede\nbelirtilen ekli listeyi veya listeleri görmek için ilgili Cumhurbaşkanlığı\nKararnamesinin yayımlandığı Resmî Gazete’ye bakınız."},
{"url": "https://www.mevzuat.gov.tr/mevzuat?MevzuatNo=14&MevzuatTur=19&MevzuatTertip=5", "full_text": "İLETİŞİM\n  BAŞKANLIĞI TEŞKİLATI HAKKINDA CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı        : 14 Yayımlandığı\n  Resmî Gazetenin Tarihi – Sayısı: 24/7/2018 - 30488 Amaç MADDE\n1 – (1) Bu Cumhurbaşkanlığı Kararnamesinin amacı; Cumhurbaşkanlığına\nbağlı genel bütçeli İletişim Başkanlığının kurulmasına, teşkilat, görev ve\nyetkilerine ilişkin usul ve esasları düzenlemektir. Tanımlar MADDE\n2 – (1) Bu Cumhurbaşkanlığı Kararnamesinde geçen; a) Başkan:\nİletişim Başkanını, b) Başkanlık:\nİletişim Başkanlığını, ifade eder. Görev MADDE\n3 – (1) Başkanlığın görevleri Cumhurbaşkanı\ntarafından belirlenen temel ilke, hedef ve amaçlar çerçevesinde şunlardır: [1] [2] a)\nDevletin tanıtma siyasetinin ve tanıtma ile ilgili alanlarda Cumhurbaşkanınca belirlenecek\nstratejilerin tespitine yardımcı olmak. b) (Ek:RG-18/9/2020-31248-C.K.-66/1 md.) Stratejik iletişim ve kriz\nyönetimine ilişkin politikaları belirlemek, bu kapsamda ulusal ve uluslararası\nalanda yürütülecek faaliyetlerde tüm kamu kurum ve kuruluşları arasında\nkoordinasyonu sağlamak. c)\nTanıtma Fonuna ilişkin iş ve işlemleri yürütmek. ç)\nKamuoyunun ve ilgili makamların zamanında ve doğru bilgilerle aydınlatılması\niçin gerekli bilgi akışını sağlamak ve bunların kamuoyu üzerindeki etkisinin\nbelirlenmesine ait hizmetleri yapmak. d)\nTürkiye'nin dış tanıtım faaliyetlerini yönlendirmek, uluslararası\nplatformlarda, uluslararası kamuoyunun doğru bilgilendirilmesine yönelik\nkamu diplomasisi yöntem ve araçlarını kullanarak (…) [3] tanıtım\nfaaliyetleri konusunda kamu kurum ve kuruluşları ile sivil toplum kuruluşları\narasında işbirliği ve koordinasyonu sağlamak. e) (Ek:RG-19/4/2019-30750-C.K.-33/1 md.) Kamu kurum ve\nkuruluşlarınca uygulanacak kurumsal iletişim standartlarını belirlemek. f)\nTürkiye hakkındaki propaganda faaliyetlerini takip etmek, değerlendirmek ve\nbunlara karşı sorumlu kamu kurumları ile işbirliği yapmak, gerekli tedbirleri\nalmak. g)\nYabancı ülkelerde Türkiye'nin menfaatleri doğrultusunda yapılan aydınlatma\nfaaliyetlerine katılmak, enformasyon ve aydınlatma faaliyetlerini Türkiye'nin\ndış politikasını destekleyecek şekilde düzenlemek. ğ) Vatandaşların, kamu\nkurum ve kuruluşlarının faaliyetlerine ilişkin talep, görüş ve önerilerini\nkolayca iletebilmelerine yönelik tedbirleri almak. h ) Basınla ilişkilerin\ndüzenlenmesi için gerekli çalışmalarda bulunmak. ı)\nYerli ve yabancı basın-yayın organlarının ve mensuplarının çalışmalarını\nkolaylaştırmaya yönelik düzenlemeleri yapmak ve gerekli tedbirleri almak. i)\nGörev alanına giren konularda faaliyette bulunan sivil toplum kuruluşlarının\nbaşarılı çalışmalar yapabilmeleri için kapasite geliştirme program ve projeleri\ngeliştirmek, uygulamak ve benzeri çalışmalara ve projelere idarî ve malî\ndestekte bulunmak. j) Başkanlığın görev alanı ile ilgili, süreli ve süresiz\nyayınları planlayıp yayımlamak veya yayımlatmak. k) Basın-yayın kuruluşu mensuplarına basın kartı düzenlemek, Basın Kartı\nKomisyonunun sekretarya faaliyetlerini yürütmek. l)\nTürkiye Medya Veri Tabanını oluşturmak ve güncel kalmasını sağlamak için gerekli\ntedbirleri almak. m)\nBasın yayın alanına yönelik yerli ve yabancı basın mensupları için mesleki\neğitimler düzenlemek. (2) Başkanlık,\ngörevlerini yerine getirirken faaliyetin ilgisine göre Cumhurbaşkanlığı\nbünyesinde bulunan Politika Kurullarının görüşlerini alır. (3) (Ek:RG-3/6/2022-31855-C.K-101/1\nmd.) (İptal fıkra: Anayasa Mahkemesinin 18/1/2024\ntarihli ve E: 2022/93, K: 2024/9 sayılı Kararı ile.) Başkan MADDE\n4 – (1) Başkan, Başkanlığın en üst amiri olup; a) Başkanlığı\nCumhurbaşkanı tarafından belirlenen amaç, politika ve stratejilere uygun olarak\nyönetir. b) Başkanlığın\nbütçe teklifini hazırlar, belirlenen amaç, politika, strateji ve performans\nhedef ve ölçütleri doğrultusunda uygulamayı yürütür, izler ve raporlar. c) Başkanlığın\nyönetim sistemlerini gözden geçirir, kurumsal yapı ile yönetim süreçlerinin\netkililiğini gözetir ve yönetimin geliştirilmesini sağlar. ç) Faaliyet\nalanına giren konularda kamu kurum ve kuruluşları ve sivil toplum kuruluşları\nile işbirliği yapar ve koordinasyonu sağlar. d) Tanıtma Fonuna ilişkin incelenen\nprojelerin kabulünü ve denetim\nsonuçlarını Cumhurbaşkanının onayına sunar. e) Cumhurbaşkanı tarafından verilen diğer görevleri yapar. (2) Başkan, birinci fıkrada belirtilen görevlerin yürütülmesinden\ndoğrudan Cumhurbaşkanına karşı sorumludur. Başkan\nyardımcıları MADDE\n4/A- (Ek:RG-18/9/2020-31248-C.K.-66/2\nmd.) (1)\nBaşkan yardımcıları; Başkanlığın görevlerini yürütmede Başkana yardımcı olmak,\nBaşkan tarafından verilen görevleri yapmak, talimatlarını yerine getirmek, gerektiğinde\nBaşkana vekâlet etmek, görevi kapsamındaki hizmet birimlerine gereken\ntalimatları vermek, bunların uygulanmasını takip etmek, yönetim kademeleri ve\nilgili hizmet birimleri arasında uyum ve işbirliğini Başkan adına sağlamakla\nyükümlüdür. Teşkilat MADDE 5 – (1) Başkanlık aşağıdaki hizmet birimlerinden oluşur: [4] [5] a)\nKamu Diplomasisi Dairesi Başkanlığı. b) (Ek:RG-18/9/2020-31248-C.K.-66/3 md.) Stratejik İletişim ve Kriz\nYönetimi Dairesi Başkanlığı. c)\nBasın ve Yayın Dairesi Başkanlığı. ç) Halkla İlişkiler\nDairesi Başkanlığı . d)\nTercüme Dairesi Başkanlığı. e) (Değişik:RG-19/2/2022-31755-C.K.-92/1\nmd.) Personel ve Eğitim Dairesi Başkanlığı. f) (Ek:RG-19/2/2022-31755-C.K.-92/1\nmd.) Destek Hizmetleri Dairesi Başkanlığı. g) Bilgi\nİşlem Dairesi Başkanlığı. ğ) Strateji\nGeliştirme Dairesi Başkanlığı. h) Hukuk\nMüşavirliği. ı) (Ek:RG-18/9/2020-31248-C.K.-66/3\nmd.) Özel Kalem Müdürlüğü. Kamu Diplomasisi\nDairesi Başkanlığı MADDE\n6 – (1)\nKamu Diplomasisi Dairesi Başkanlığının görevleri şunlardır: [6] a)\nTürkiye’nin ulusal ve uluslararası alanda ileri sürdüğü tezlerini ve politika\ntercihlerini belirlenen stratejik iletişim çerçevesinde uluslararası kamuoyu\nüzerinde etkili olacak şekilde aktarmak ve etkin tanıtımını gerçekleştirmek. b)\nUluslararası kamuoyu nezdinde kamu diplomasisi alanında çalışmalar yürüten kamu\nkurum ve kuruluşları, üniversiteler, sivil toplum kuruluşları ile işbirliği\nhalinde araştırmalar yapmak, raporlar hazırlamak, programlar organize etmek\nveya benzeri projeleri desteklemek. [7] c)\nTürkiye’nin uluslararası alanda menfaatlerini destekleyecek çalışmaları\nsağlamak üzere panel, sempozyum, konferans, proje veya program gibi\nfaaliyetlerde bulunmak, ilgili kurum ve kuruluşlarla gerekli koordinasyonu\nsağlayarak bahsekonu çevrelerin ülkemizle ilişkilerinde sürekliliği sağlamak. ç)\nYurtdışında uluslararası kamuoyu üzerinde etkili olan ve Türkiye ile ilgili\nçalışmalar yapan kurum ve kuruluşlar ile kişilerin çeşitli organizasyonlar\nvasıtasıyla ülkemiz hakkında doğru bir şekilde bilgilendirilmelerini sağlamak. d)\nCumhurbaşkanınca belirlenen uluslararası tanıtıma ilişkin hedef ve stratejileri\nuygulamak. e) Uluslararası\nplatformlarda, uluslararası toplumun doğru yönde\nbilgilendirilmesine yönelik olarak kamu diplomasisi yöntem ve araçlarını\nkullanarak (…) [8] tanıtım faaliyetleri konusunda kamu kurum ve kuruluşları ile sivil toplum\nkuruluşları arasında işbirliği yapmak ve koordinasyonu sağlamak. f)\nTürkiye'nin tanıtılmasını sağlayacak genel ve özel araştırmalar ve projeleri\nhazırlamak veya gerektiğinde uzman kişi ve kuruluşlara yaptırmak. g)\nUluslararası tanıtım faaliyetlerini yönlendirmek ve bu amaçla bütün kamu kurum\nve kuruluşları ve özel kuruluşlarla işbirliği yapmak. ğ) (Değişik:RG-18/9/2020-31248-C.K.-66/4 md.) Yabancı basın organlarının ve\nmensuplarının akreditasyon işlemlerini yürütmek, koordine etmek ve yabancı\nbasın mensuplarının çalışmalarını kolaylaştırıcı tedbirler almak, bu tedbirleri\nuygulamak, gerekli görülmesi halinde sürekli ve geçici basın merkezleri kurmak. h)\nTürkiye hakkındaki propaganda faaliyetlerini izlemek, değerlendirmek, ilgili\nkamu kurum ve kuruluşları ile işbirliği yapmak ve gerekli tedbirleri almak. ı)\nYurtdışı iletişim müşavirliklerinin faaliyetlerini izlemek, değerlendirmek ve\nsonuçları makama sunmak. [9] i) (Ek:RG-19/2/2022-31755-C.K.-92/2 md.) Türkiye markasını güçlendirmek ve\nyurtdışında tanınırlığını artırmak için gerekli faaliyetleri icra ve koordine\netmek. j)\nBaşkan tarafından verilen diğer görevleri yapmak. Stratejik\nİletişim ve Kriz Yönetimi Dairesi Başkanlığı MADDE\n6/A- (Ek:RG-18/9/2020-31248-C.K.-66/5 md.) (1)\nStratejik İletişim ve Kriz Yönetimi Dairesi Başkanlığının görevleri şunlardır: a)\nDevletin stratejik amaç ve hedefleri ile Devletin ve milletin menfaatleri\ndoğrultusunda gerektiğinde ilgili kurum ve kuruluşlarla işbirliği yaparak\nulusal ve uluslararası alanda yürütülecek faaliyetlerde uygulanacak stratejik\niletişim politikalarını belirlemek. b)\nUlusal ve uluslararası alanda stratejik iletişim ve kriz yönetimi\nfaaliyetlerini yürütmek ve bu kapsamda ilgili kurum ve kuruluşlarla işbirliği\nyapmak. c) (İptal bent:Anayasa Mahkemesinin 27/12/2023 tarihli ve E.: 2020/88; K.:\n2023/224 sayılı Kararı ile) ç) (İptal bent:Anayasa Mahkemesinin 27/12/2023 tarihli ve E.: 2020/88; K.:\n2023/224 sayılı Kararı ile) d)\nKriz, afet, olağanüstü hal dönemleri ile yakın savaş tehdidi, seferberlik ve\nsavaş halinde, Devletin belirlediği amaç ve hedeflere ulaşmak için stratejik\niletişim ve kriz yönetimi faaliyetlerinde bulunmak. e)\nGörev alanı kapsamında tüm kamu kurum ve kuruluşları arasında koordinasyonu sağlamak. f)\nBaşkan tarafından verilen diğer görevleri yapmak. Basın\nve Yayın Dairesi Başkanlığı MADDE\n7 – (1)\nBasın ve Yayın Dairesi Başkanlığının görevleri şunlardır: [10] a)\nDevlet tanıtma ve aydınlatma hizmetleri kapsamındaki iç ve dış her türlü açık enformasyonu\nsağlamak. b)\nElde edilen bilgileri derlemek, değerlendirmek, bülten ve yayın haline\ngetirmek, derlenmiş bilgi ve belgeleri muhafaza etmek ve bu faaliyetler için\ngerekli teknik hizmet ve donanımı sağlamak. c)\nHazırlanan bültenleri ilgili kurum ve kuruluşlara ulaştırmak, kamuoyuna yaymak. ç) (Değişik:RG-18/9/2020-31248-C.K.-66/6 md.) Yerli basın organlarının ve\nmensuplarının akreditasyon işlemlerini yürütmek, koordine etmek ve yerli basın\nmensuplarının çalışmalarını kolaylaştırıcı tedbirleri almak, bu tedbirleri uygulamak,\ngerekli görülmesi halinde sürekli ve geçici basın merkezleri kurmak. d) (Değişik:RG-18/9/2020-31248-C.K.-66/6 md.) Ulusal, bölgesel ve yerel\nbasının güçlendirilmesi amacıyla faaliyetler düzenlemek. e) (Ek:RG-18/9/2020-31248-C.K.-66/6 md.) Türk ve yabancı basın yayın\norganları mensuplarına basın kartı düzenlemek. f)\nYapılan faaliyet ve hizmetlerin kamuoyuna etkin bir biçimde yansıtılmasına ve\nbunların kamuoyu üzerindeki etkisinin belirlenmesine ait çalışmalar yapmak. g)\nGerekli hallerde Cumhurbaşkanlığının basın toplantılarını düzenlemek, demeç ve\naçıklamalarını yaymak ve benzeri faaliyetleri yürütmek. ğ)\nBaşkan tarafından verilen diğer görevleri yapmak. Halkla İlişkiler\nDairesi Başkanlığı MADDE 8 –\n(1) Halkla\nİlişkiler Dairesi Başkanlığının görevleri şunlardır: [11] a) V atandaşların\nşikayet, talep, görüş ve önerilerinin derhal işleme alınıp değerlendirilmesi,\nsonuçlandırılması ve ilgilisine süratle cevap verilmesini sağlamak. b) Başkanlığın basın ve halkla ilişkilerle ilgili faaliyetlerini\nplanlamak ve bu faaliyetlerin belirlenen usul ve ilkelere göre yürütülmesini\nsağlamak. c) 9/10/2003 tarihli ve 4982 sayılı Bilgi Edinme Hakkı Kanununa göre\nyapılacak bilgi edinme başvurularını etkin, süratli ve doğru bir şekilde\nsonuçlandırmak üzere gerekli tedbirleri almak. ç) (Ek:RG-18/9/2020-31248-C.K.-66/7\nmd.) Vatandaşların kamu kurum ve kuruluşlarının faaliyetlerine ilişkin\nbaşvurularına yönelik işlem süreçlerinin doğru bir şekilde yürütülmesi ve hızlı\nsonuçlandırılması amacıyla kurumsal takip ve inceleme faaliyetlerini yürütmek. d) Başkan tarafından\nverilen diğer görevleri yapmak. Tercüme Dairesi\nBaşkanlığı MADDE 9 – (1)\nTercüme Dairesi Başkanlığının görevleri şunlardır: a) Cumhurbaşkanlığının\ntercüme taleplerini doğrudan ya da hizmet alımı yoluyla karşılamak, b) Faaliyetlerin ve\nyapılan hizmetlerin uluslararası kamuoyuna duyurulması için hazırlanan\nmetinlerin talep edilen dillerde çevirisini yapmak. c) (Değişik:RG-18/9/2020-31248-C.K.-66/8\nmd.) Türkiye’nin tanıtılması amacıyla hazırlanan yayınların ihtiyaç duyulan\ndillere çevirisini yapmak. ç) Başkan\ntarafından verilen diğer görevleri yapmak. Personel\nve Eğitim Dairesi Başkanlığı MADDE\n10- (Başlığı ile Birlikte Değişik:RG-19/2/2022-31755-C.K.-92/3 md.) (1) Personel\nve Eğitim Dairesi Başkanlığının görevleri şunlardır: a)\nBaşkanlığın insan gücü planlaması ve insan kaynağı politikasıyla ilgili\nçalışmaları yapmak, personel sisteminin geliştirilmesiyle ilgili tekliflerde\nbulunmak. b) Başkanlık\npersonelinin atama, özlük ve emeklilik ile ilgili işlerini yapmak. c) Kurum içi\nve kurum dışı eğitim faaliyetlerini yürütmek. ç) Başkan\ntarafından verilen diğer görevleri yapmak. Destek\nHizmetleri Dairesi Başkanlığı MADDE\n10/A- (Ek:RG-19/2/2022-31755-C.K.-92/4 md.) (1)\nDestek Hizmetleri Dairesi Başkanlığının görevleri şunlardır: a)\nBaşkanlık için gerekli araç, gereç ve malzemenin temini ile ilgili hizmetleri \nyürütmek. b)\nİhtiyaç duyulan bina ve arazinin kiralanma ve satın alma işlemlerini yürütmek. c)\nBaşkanlığın mali işlerle ilgili hizmetlerini yürütmek. ç)\nGüvenlik, temizlik, aydınlatma, ısıtma, bakım, onarım ve taşıma hizmetlerini\nyürütmek. d)\nBaşkanlığın belge yönetimi, kütüphane ve arşiv hizmetlerini yürütmek. e)\nBaşkanlığın matbaa, basım ve yayınları ile ilgili her türlü işlemi yapmak. f)\nBaşkan tarafından verilen diğer görevleri yapmak. Bilgi İşlem Dairesi Başkanlığı MADDE 11 – (1) Bilgi İşlem Dairesi\nBaşkanlığının görevleri şunlardır: a) Başkanlığın bilişim, bilgi işlem, bilgi güvenliği ile ilgili\nher türlü iş ve işlemini yapmak veya yaptırmak. b) (Değişik:RG-18/9/2020-31248-C.K.-66/10 md.) Başkanlığın Elektronik Belge Yönetim Sisteminin işleyişini ve\nkullanımını sağlamak. c) (Mülga:RG-18/9/2020-31248-C.K.-66/10 md.) ç) Başkan tarafından verilen diğer görevleri\nyapmak. Strateji Geliştirme Dairesi Başkanlığı MADDE 12 – (1) Strateji Geliştirme\nDairesi Başkanlığının görevleri şunlardır: [12] a) 10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kanun ve diğer mevzuatla strateji geliştirme\nve mali hizmetler birimlerine verilen görevleri yapmak. b) Tanıtma\nFonunun sekretaryasını yürütmek. Fondan faydalanabilecek projeleri incelemek\nveya inceletmek; Cumhurbaşkanınca onaylanan projelerin ilgili mevzuata,\nprotokollere ve proje dokümanına uygunluğunu denetlemek. c) (Ek:RG-19/2/2022-31755-C.K.-92/5\nmd.) Kurumsal iletişim politikasını oluşturmak ve Başkanlık birimlerinin\nbuna uygunluk sağlamasına yardımcı olmak. ç) Başkan\ntarafından verilen diğer görevleri yapmak. Hukuk Müşavirliği MADDE 13 – (1) Hukuk Müşavirliğinin\ngörevleri şunlardır: a) 26/9/ 2011 tarihli ve 659 sayılı Kanun Hükmünde Kararname hükümlerine\ngöre hukuk birimlerine verilen görevleri yapmak. b) Başkan tarafından verilen diğer görevleri\nyapmak. Özel Kalem Müdürlüğü MADDE\n13/A- (Ek:RG-18/9/2020-31248-C.K.-66/11\nmd.) (1)\nÖzel Kalem Müdürlüğünün görevleri şunlardır: a)\nBaşkanın çalışma programını düzenlemek. b)\nBaşkanın resmî ve özel yazışmalarını, protokol ve tören işlerini düzenlemek ve\nyürütmek. c)\nBaşkan tarafından verilen diğer görevleri yapmak. Döner\nSermaye İşletmesi Müdürlüğü MADDE\n13/B- (Ek:RG-18/9/2020-31248-C.K.-66/11 md.) (İptal: Anayasa Mahkemesinin 27/12/2023 tarihli\nve E.: 2020/88; K.: 2023/224 sayılı Kararı ile) Anadolu\nAjansı MADDE\n14 – (Değişik:RG-19/4/2019-30750-C.K.-33/2 md.) (1)\nBaşkanlık her yıl kendi bütçesinin Anadolu Ajansı bölümündeki ödeneği aşmamak\nüzere Anadolu Ajansı ile en çok 5 yıllık sözleşme yapmaya yetkili olup; Anadolu\nAjansının (…) [13] bütçe, (…) 13 üzerinde denetim yetkisine de\nsahiptir. ( İptal ikinci ve üçüncü cümle: Anayasa Mahkemesinin 30/12/2020\ntarihli ve E.: 2019/71; K.: 2020/82 sayılı Kararı ile) Tanıtma Fonu MADDE 15 – (1) Başkanlık, 10/6/1985 tarihli ve 3230\nsayılı Kanun uyarınca kurulan Tanıtma Fonundan faydalanabilecek projeleri\nincelemek veya inceletmek; bu inceleme neticesinde uygun bulunan projeleri\nCumhurbaşkanına sunmakla görevlidir. (2) Projeler için yapılacak yardım ve tahsis tutarları\nCumhurbaşkanınca tespit edilir. (3) Yapılan kontrol ve denetlemeler neticesinde protokollere ve\nproje dokümanına uygun olarak gerçekleştirilmediği tespit edilen projeler için;\nyapılan yardım ve tahsis tutarlarının tamamının veya bir kısmının ödenmemesine,\ngerektiğinde ödenmiş tutarların geri alınmasına Cumhurbaşkanınca karar verilir. Sözleşme ile araştırma, etüt ve proje yaptırma MADDE 16 – (1) Başkanlık, görevleri\nile ilgili olarak ihtiyaç duyduğu konularda araştırma, etüt ve proje ile\nuluslararası ikili ve çok taraflı temas ve toplantılar düzenleme ve bunlarla\nilgili her türlü mal ve hizmetlerin sağlanması gibi işleri yerli ve yabancı\ngerçek ve tüzel kişilere yaptırabilir ve bu konularla ilgili mal ve hizmet\nsatın alabilir. (2) Bu\nkapsamdaki faaliyetler ile Başkanlığa teklif edilen projelerin\ndeğerlendirilmesi ve desteklenen projelerin izlenmesine ilişkin hizmet\nalımlarında görev alan kamu görevlileri ve hizmetinden yararlanılacak diğer\nkişiler için ilgili mevzuat hükümleri çerçevesinde yapılacak harcamalar\nBaşkanlık bütçesinden karşılanır. Başkanlıkça desteklenen araştırma-geliştirme\nprojelerinde proje süresi ile sınırlı olmak kaydıyla proje kapsamında görev yapan\nöğretim  elemanlarına onaylanan projede belirlenen tutarlar üzerinden ödeme\nyapılabilir. Projede görev yapan ve kamu görevlisi olmayan diğer personele\nonaylanan projede belirlenen tutarlar üzerinden hizmet bedeli ödenebilir. İşbirliği ve bilgi toplama MADDE 17 – (1) Başkanlık, görev\nalanına giren konularda bakanlıklar, kamu kurum ve kuruluşları, kamu iktisadi\nteşebbüsleri, kamu kurumu niteliğindeki meslek kuruluşları, sivil toplum\nkuruluşları, üniversiteler ve diğer gerçek ve tüzel kişiler ile yakın işbirliği\niçinde bulunur. Başkanlık, kabul edilen planların, yıllık programların ve\nprojelerin uygulanmasındaki uyum ve işbirliğini sağlar. [14] (2) Başkanlık, görevleri ile ilgili olarak gerekli gördüğü\nbilgileri bütün kamu kurum ve kuruluşlarından ve diğer gerçek ve tüzel\nkişilerden doğrudan istemeye yetkilidir. Kendilerinden bilgi istenen bütün kamu\nkurum ve kuruluşları ile diğer gerçek ve tüzel kişiler bu bilgileri istenilen\nsüre içinde öncelikle ve zamanında vermekle yükümlüdürler. (3) Bu\nşekilde elde edilen bilgilerden ticari sır niteliğinde olanların gizliliğine\nuyulur. Yöneticilerin\nsorumluluğu MADDE 18 – (1) Başkanlıkta görev yapan her kademedeki yöneticiler yapmakla yükümlü\nbulundukları hizmet veya görevleri, Cumhurbaşkanı tarafından verilecek emir ve\ndirektifler ile sıralı yöneticiler tarafından verilecek emir ve talimatlar\nyönünde mevzuata uygun olarak düzenlemek ve yürütmekten bir üst kademeye karşı\nsorumludur. Düzenleme görev ve yetkisi MADDE 19 – (1) Başkanlık; görev,\nyetki ve sorumluluk alanına giren konularda idarî düzenlemeler yapabilir. Yetki\ndevri MADDE\n20 – (1) Başkan ve her kademedeki Başkanlık yöneticileri sınırlarını açıkça\nbelirtmek ve yazılı olmak şartıyla yetkilerinden bir kısmını alt kademelere\ndevredebilir. Yetki devri, uygun araçlarla ilgililere duyurulur. Ancak yetki\ndevri, yetki devreden amirin sorumluluğunu kaldırmaz. Personel\nistihdamı, çalıştırılması ve görevlendirme MADDE\n21 – (1) Başkanlıkta 14/7/1965\ntarihli ve 657 sayılı Devlet\nMemurları Kanununun ek 41 inci maddesine göre İletişim Uzmanı ve İletişim Uzman Yardımcısı istihdam\nedilebilir. (Ek cümle:RG-18/9/2020-31248-C.K.-66/13 md.) (İptal\nikinci cümle: Anayasa Mahkemesinin 27/12/2023 tarihli ve E.: 2020/88; K.:\n2023/224 sayılı Kararı ile) (2) (Mülga:RG-4/10/2024-32682-C.K.-164/12\nmd.) (3) Başkanlıkta, 657 sayılı Devlet\nMemurları Kanununa tabi personel istihdam edilir. Ayrıca 27/6/1989\ntarihli ve 375 sayılı Kanun Hükmünde Kararnamenin ek 26 ncı maddesi\nçerçevesinde sözleşmeli personel istihdam edilebilir ve aynı Kanun Hükmünde\nKararnamenin ek 25 inci maddesi çerçevesinde Başkanlıkta diğer kurum personeli\ngeçici görevlendirilebilir. ( İptal üçüncü cümle: Anayasa Mahkemesinin 3/3/2021\ntarihli ve E.: 2018/134; K.: 2021/13 sayılı Kararı ile) Yurtdışı ve taşra teşkilatı MADDE 22 – (1) Başkanlık\nyurtdışı ve taşra teşkilatı kurmaya yetkilidir. (2) (Ek:RG-18/9/2020-31248-C.K.-66/14\nmd.) Başkanlığın taşra teşkilâtı\ndoğrudan merkeze bağlı bölge müdürlüklerinden oluşur. Bölge müdürlüklerinin\nmerkezleri; Adana, Afyonkarahisar, Ankara, Antalya, Bursa, Çanakkale,\nDiyarbakır, Edirne, Erzincan, Erzurum, Gaziantep, İstanbul, İzmir, Kayseri,\nKonya, Muğla, Samsun, Şanlıurfa ve Trabzon illerindedir. Başkanlık bölge\nmüdürlüklerine bağlı illeri belirlemeye ve değiştirmeye yetkilidir. Başkanlıkça\ngerek duyulan illerde bölge müdürlüklerine bağlı olarak irtibat büroları\nkurulabilir. (3) (Ek:RG-18/9/2020-31248-C.K.-66/14\nmd.) T aşra teşkilâtının çalışma usul ve esasları Başkanlıkça belirlenir. Yurtdışına gönderilecek personel MADDE 23 – (1) Başkanlık personeli,\nmesleki bilgi ve tecrübelerini geliştirmek ve ihtisas yapmak üzere ilgili\nmevzuat hükümlerine göre yurtdışına gönderilebilir. Kadrolar MADDE 24 – (1) Kadroların tespiti,\nihdası, kullanımı ve iptali ile kadrolara ilişkin diğer hususlar, 2 sayılı Genel\nKadro ve Usulü Hakkında Cumhurbaşkanlığı Kararnamesi hükümlerine göre\ndüzenlenir. Kadro ihdası MADDE 25 – (1) Ekli (1) sayılı listede yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı cetvele “İletişim Başkanlığı” bölümü olarak eklenmiştir. [15] Atıflar ve değişiklik hükümleri MADDE 26 – (1) Bu\nCumhurbaşkanlığı Kararnamesiyle kurulan Başkanlığın görev alanına giren\nkonulara ilişkin olmak kaydıyla mevzuatta; a) Basın Yayın ve Enformasyon Genel Müdürlüğü ile Anadolu\nAjansının bağlı ya da sorumlu olduğu Bakana yapılan atıflar İletişim Başkanına, [16] b) Basın Yayın ve Enformasyon Genel Müdürlüğüne yapılan atıflar\nİletişim Başkanlığına; Basın Yayın ve Enformasyon Genel Müdürüne yapılan\natıflar İletişim Başkanına; Basın Yayın ve Enformasyon Genel Müdürlüğünün diğer\nbirim ve yöneticilerine yapılmış atıflar İletişim Başkanlığının ilgili birim ve\nyöneticilerine, yapılmış sayılır. (2) (10/7/2018 tarihli ve 30474 sayılı Resmî Gazete’de yayımlanan 1 sayılı\nCumhurbaşkanlığı Teşkilatı Hakkında Cumhurbaşkanlığı Kararnamesi ile ilgili\nolup yerine işlenmiştir.) (3) (15/7/2018 tarihli ve 30479 sayılı Resmî Gazete’de yayımlanan 4 sayılı\nBakanlıklara Bağlı, İlgili, İlişkili Kurum ve Kuruluşlar ile Diğer Kurum ve\nKuruluşların Teşkilatı Hakkında Cumhurbaşkanlığı Kararnamesi ile ilgili\nolup yerine işlenmiştir.) Düzenleyici işlemler GEÇİCİ MADDE 1 – (1) Bu\nCumhurbaşkanlığı Kararnamesinin uygulanmasına ilişkin düzenlemeler yürürlüğe\ngirinceye kadar mevcut düzenlemelerin bu Cumhurbaşkanlığı Kararnamesine aykırı\nolmayan hükümlerinin uygulanmasına devam olunur. Uzman ataması GEÇİCİ MADDE 2 – (1) Başkanlığın\nihtiyaç duyduğu uzmanlık alanlarında, kamu kurum ve kuruluşlarında 657 sayılı\nKanunun 36 ncı maddesinin “Ortak Hükümler”\nbaşlıklı bölümünün (A) fıkrasının (11) numaralı bendinde sayılanlar ile aynı kanunun ek 41 inci\nmaddesine göre istihdam edilen uzmanlar talepleri halinde bu maddenin yürürlüğe\ngirdiği tarihten itibaren 6 ay içinde İletişim Uzmanı olarak atanabilirler.\nMülga Basın Yayın ve Enformasyon Genel Müdürlüğünde Uzman Yardımcısı olarak\ngörev yapanlar, talepleri halinde bu maddenin yürürlüğe girdiği tarihten\nitibaren 6 ay içinde İletişim Uzman Yardımcısı olarak atanabilirler. Müşavir ve ataşe kadroları GEÇİCİ MADDE 3- (Ek:RG-26/7/2022-31904-C.K-106/2 md.) (1) 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin İletişim Başkanlığı bölümünde yer alan\nBasın Müşaviri unvanlı kadrolar İletişim Müşaviri şeklinde, Ataşe unvanlı\nkadrolar İletişim Ataşesi şeklinde değiştirilmiştir. (2) Bu maddenin yürürlüğe girdiği tarihte İletişim Başkanlığında\nBasın Müşaviri ve Ataşe kadrolarında bulunanlar, kadro dereceleriyle\ndurumlarına uygun İletişim Müşaviri ve İletişim Ataşesi kadrolarına başkaca bir\nişleme gerek kalmaksızın atanmış sayılır. Bunların Basın Müşaviri ve Ataşe\nkadrolarında geçirdikleri süreler İletişim Müşaviri ve İletişim Ataşesi\nkadrolarında geçmiş sayılır. Yürürlük MADDE 27 – (1)\nBu Cumhurbaşkanlığı Kararnamesi yayımı tarihinde\nyürürlüğe girer. Yürütme MADDE 28 – (1)\nBu Cumhurbaşkanlığı Kararnamesi hükümlerini Cumhurbaşkanı\nyürütür. ² 14 SAYILI\nCUMHURBAŞKANLIĞI KARARNAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 14\n  sayılı Cumhurbaşkanlığı Kararnamesinin değişen maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 33 19/4/2019 3,\n  14, 26 19/4/2019 66 18/9/2020 3,\n  4/A, 5, 6, 6/A, 7, 8, 9, 10, 11, 13/A, 13/B, 17, 21, 22 18/9/2020 Anayasa\n  Mahkemesinin 30/12/2020 tarihli ve E.: 2019/71; K.: 2020/82 sayılı Kararı ile 24/2/2021 14 24/2/2021 Anayasa\n  Mahkemesinin 3/3/2021 tarihli ve E.: 2018/134; K.: 2021/13 sayılı Kararı 16/6/2021 21 16/6/2021 92 19/2/2022 5,\n  6, 10, 10/A, 12, 13/B 19/2/2022 101 2/6/2022 3 3/6/2022 106 26/7/2022 6,\n  Geçici Madde 3 26/7/2022 Anayasa\n  Mahkemesinin 27/12/2023 tarihli ve E.: 2020/88; K.: 2023/224 sayılı Kararı 2/8/2024 6/A 2/8/2024 13/B,\n  21 Kararın\n  Resmî Gazete’de yayımlanmasından başlayarak dokuz ay sonra (2/5/2025) 164 4/10/2024 21 4/10/2024 Anayasa\n  Mahkemesinin 18/1/2024 tarihli ve E: 2022/93, K: 2024/9 sayılı Kararı 28/2/2024 3 28/11/2024 [1] 19/4/2019 tarihli ve 30750 sayılı Resmî\nGazete’de yayımlanan 33 sayılı Cumhurbaşkanlığı Kararnamesinin 1 inci\nmaddesiyle, bu fıkraya (ç) bendinden sonra gelmek üzere bent eklenmiş ve sonraki\nbentler buna göre teselsül ettirilmiştir. [2] 18/9/2020\ntarihli ve 31248 sayılı Resmî Gazete’de yayımlanan 66 sayılı Cumhurbaşkanlığı\nKararnamesinin 1 inci maddesiyle, bu fıkraya (a) bendinden sonra gelmek üzere\nbent eklenmiş ve sonraki bentler buna göre teselsül ettirilmiştir. [3] 18/9/2020\ntarihli ve 31248 sayılı Resmî Gazete’de yayımlanan 66 sayılı Cumhurbaşkanlığı\nKararnamesinin 1 inci maddesiyle, bu bentte yer alan “stratejik iletişim ve”\nibaresi yürürlükten kaldırılmıştır. [4] 18/9/2020\ntarihli ve 31248 sayılı Resmî Gazete’de yayımlanan 66 sayılı Cumhurbaşkanlığı\nKararnamesinin 3 üncü maddesiyle, bu fıkraya (a) bendinden sonra gelmek üzere\nbent eklenmiş ve sonraki bentler buna göre teselsül ettirilmiştir. [5] 19/2/2022\ntarihli ve 31755 sayılı Resmî Gazete’de yayımlanan 92 sayılı Cumhurbaşkanlığı\nKararnamesinin 1 inci maddesiyle, bu fıkraya (e) bendinden sonra gelmek üzere\nbent eklenmiş ve sonraki bentler buna göre teselsül ettirilmiştir. [6] 19/2/2022\ntarihli ve 31755 sayılı Resmî Gazete’de yayımlanan 92 sayılı Cumhurbaşkanlığı Kararnamesinin\n2 nci maddesiyle, bu fıkraya (ı) bendinden sonra gelmek üzere bent eklenmiş ve\nsonraki bent buna göre teselsül ettirilmiştir. [7] 18/9/2020\ntarihli ve 31248 sayılı Resmi Gazete’de yayımlanan 66 sayılı Cumhurbaşkanlığı\nKararnamesinin 4 üncü maddesiyle, bu bentte yer alan “ülkemizin tanıtımına\nyönelik” ibaresi “kamu diplomasisi alanında” şeklinde değiştirilmiştir. [8] 18/9/2020\ntarihli ve 31248 sayılı Resmi Gazete’de yayımlanan 66 sayılı Cumhurbaşkanlığı\nKararnamesinin 4 üncü maddesiyle, bu bentte yer alan “stratejik iletişim ve”\nibaresi yürürlükten kaldırılmıştır. [9] 26/7/2022\ntarihli ve 31904 sayılı Resmî Gazete’de yayımlanan 106 sayılı Cumhurbaşkanlığı\nKararnamesinin 1 inci maddesiyle bu bentte yer alan “basın” ibaresi “iletişim”\nşeklinde değiştirilmiştir. [10] 18/9/2020\ntarihli ve 31248 sayılı Resmi Gazete’de yayımlanan 66 sayılı Cumhurbaşkanlığı\nKararnamesinin 6 ncı maddesiyle, bu fıkraya (d) bendinden sonra gelmek üzere\nbent eklenmiş ve sonraki bentler buna göre teselsül ettirilmiştir. [11] 18/9/2020\ntarihli ve 31248 sayılı Resmi Gazete’de yayımlanan 66 sayılı Cumhurbaşkanlığı\nKararnamesinin 7 nci maddesiyle, bu fıkraya (c) bendinden sonra gelmek üzere\nbent eklenmiş ve sonraki bentler buna göre teselsül ettirilmiştir. [12] 19/2/2022 tarihli ve 31755 sayılı Resmî Gazete’de\nyayımlanan 92 sayılı Cumhurbaşkanlığı Kararnamesinin 5 inci maddesiyle, bu\nfıkraya (b) bendinden sonra gelmek üzere bent eklenmiş ve sonraki bent buna\ngöre teselsül ettirilmiştir. [13] Anayasa Mahkemesinin 30/12/2020 tarihli ve E.: 2019/71; K.: 2020/82 sayılı\nKararı ile bu fıkrada yer “…faaliyet,…” ve “…örgütlenme ve insan kaynakları\nyönetimi…” ibareleri iptal edilmiştir. [14] 18/9/2020\ntarihli ve 31248 sayılı Resmi Gazete’de yayımlanan 66 sayılı Cumhurbaşkanlığı\nKararnamesinin 12 nci maddesiyle, bu fıkrada yer alan “ve kamu kurumu\nniteliğindeki kuruluşlar” ibaresi “, kamu kurumu niteliğindeki meslek\nkuruluşları, sivil toplum kuruluşları, üniversiteler ve diğer gerçek ve tüzel\nkişiler” şeklinde değiştirilmiştir. [15] Bu maddede belirtilen ekli listeyi görmek için bu\nCumhurbaşkanlığı Kararnamesinin yayımlandığı Resmî Gazete’ye bakınız. [16] 19/4/2019 tarihli ve\n30750 sayılı Resmi Gazete’de yayımlanan 33 sayılı Cumhurbaşkanlığı Kararnamesinin\n3 üncü maddesiyle bu bentte yer alan “Basın Yayın ve Enformasyon Genel\nMüdürlüğünün” ibaresi “Basın Yayın ve Enformasyon Genel Müdürlüğü ile Anadolu\nAjansının” şeklinde değiştirilmiştir."},
{"url": "https://www.mevzuat.gov.tr/mevzuat?MevzuatNo=13&MevzuatTur=19&MevzuatTertip=5", "full_text": "STRATEJİ VE BÜTÇE BAŞKANLIĞI TEŞKİLATI HAKKINDA\n  CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 13 Yayımlandığı\n  Resmî Gazetenin Tarihi – Sayısı : 24/7/2018 - 30488 Amaç MADDE\n1- (1) Bu\nCumhurbaşkanlığı Kararnamesinin amacı, Cumhurbaşkanlığına bağlı genel bütçeli\nStrateji ve Bütçe Başkanlığının kurulmasına, teşkilat, görev ve yetkilerine\nilişkin usul ve esasları düzenlemektir. Başkanlığın\ngörev ve yetkileri MADDE\n2- (1) Başkanlığın görev ve yetkileri\nşunlardır: a)\nCumhurbaşkanı tarafından belirlenen temel hedef, ilke ve amaçlar çerçevesinde\nkalkınma planı, Cumhurbaşkanlığı Programı, orta vadeli program, orta vadeli\nmali plan, Cumhurbaşkanlığı yıllık programı ile sektörel plan ve programları,\nilgili kamu idareleri ile Cumhurbaşkanlığı bünyesinde bulunan Politika\nKurullarının görüşlerini de almak suretiyle Hazine ve Maliye Bakanlığı ile\nmüştereken hazırlamak ve makro dengelerini oluşturmak. b)\nCumhurbaşkanı tarafından belirlenen temel hedef, ilke ve amaçlar çerçevesinde kalkınma\nplanı, orta vadeli program, orta vadeli mali plan, Cumhurbaşkanı yıllık\nprogramı ile sektörel plan ve programların uygulanmasını izlemek,\ndeğerlendirmek, gerektiğinde (a) bendinde belirtilen usule uygun olarak\ndeğişiklik yapmak veya teklif etmek. c)\nCumhurbaşkanı tarafından belirlenen temel hedef, ilke ve amaçlar çerçevesinde\nstratejik planların hazırlanması, uygulanması ve izlenmesine ilişkin genel\nilke, esas ve usulleri tespit etmek; kamu idarelerinin stratejik planlarının\nkalkınma planı, Cumhurbaşkanı tarafından belirlenen politikalar ve orta vadeli\nprogramda belirlenen hedef ve amaçlara uygun olarak hazırlanmasını sağlamak,\nuygulamasını izlemek ve sonuçlarını değerlendirmek. ç)\nTemel makro plan ve programların hazırlanmasında esas alınacak kısa, orta ve\nuzun vadeli makroekonomik tahminleri Hazine ve Maliye Bakanlığı ile\nCumhurbaşkanlığı bünyesindeki Politika Kurullarının görüşünü de alarak yapmak. d)\nEkonomik modeller, dünya ekonomisi, ülke ekonomileri, ulusal ve uluslararası\nmakroekonomik stratejiler konularında araştırmalar yapmak. e)\nİktisadi ve sosyal alanda konjonktürel gelişmeleri izlemek, değerlendirmek ve\nraporlamak. f)\nHazine ve Maliye Bakanlığı ile birlikte harcama ve bütçe politikalarının\ngeliştirilmesine yönelik çalışmalar yapmak. g)\nHazine ve Maliye Bakanlığı ile birlikte merkezi yönetim kapsamındaki kamu\nidarelerinin bütçe hazırlık çalışmaları sırasında uyacakları teknik ilke, esas\nve usulleri tespit etmek ve bütçe hazırlık çalışmalarını koordine içinde\nyürütmek. ğ)\nHazine ve Maliye Bakanlığı ile birlikte, kamu idareleri tarafından hazırlanıp\nBaşkanlığa gönderilen bütçe tekliflerini inceleyerek bunların kalkınma planı,\nCumhurbaşkanı tarafından belirlenen hedef ve amaçlar, orta vadeli program, orta\nvadeli mali plan, stratejik planlar, performans programları ile bütçe\nhazırlıklarına esas teknik ilke, esas ve usullere uygunluğunu sağlamak. h)\nHazine ve Maliye Bakanlığının oluşturduğu gelir tahminlerini esas alarak\nhazırladığı gelir bütçesi teklifi taslağı ile kamu idarelerinin bütçe tekliflerini\nkonsolide ederek merkezi yönetim bütçe kanun teklif taslağını oluşturmak. ı)\nÖdenek, gelir ve nakit verilerini derleyerek bunları harcama politikaları\naçısından değerlendirmek ve uygulamayı yönlendirmek. i)\nHazine ve Maliye Bakanlığı ile birlikte, merkezi yönetim kapsamındaki kamu\nidarelerinin her mali yılın başında o yıl için oluşturulan hazine nakit akımı\nprogramına göre ayrıntılı harcama programlarını yapmak, gerekli görülen\nhallerde bu programları Hazine ve Maliye Bakanlığı ile birlikte değiştirmek ve\nilgili kuruluşlar nezdinde uygulamaları izlemek. j)\nMali yıl içinde ortaya çıkan ihtiyaçlar üzerine kamu idareleri tarafından talep\nedilecek yedek ödenek taleplerini Hazine ve Maliye Bakanlığı ile birlikte\ninceleyerek bunlardan Cumhurbaşkanınca uygun bulunanları karşılamak. k)\nBütçenin kalkınma planı, orta vadeli program, orta vadeli mali plan ve\nCumhurbaşkanlığı yıllık programında belirlenen hedefler doğrultusunda Hazine ve\nMaliye Bakanlığı ile birlikte maliye politikalarıyla uyumlu bir şekilde uygulanmasını\nsağlamak, uygulamaya ait bütçe işlemlerinin yapılmasını sağlamak. l)\nKamu harcamalarında tasarruf sağlanması, tutarlı, dengeli ve etkili bir bütçe\npolitikasının yürütülmesi ve kamu istihdamı ve giderlerle ilgili uygulamaya\nilişkin politikaların oluşturulması amacıyla çalışmalar yapmak; kamu harcama\npolitikalarını etkileyebilecek her türlü düzenlemeyi inceleyerek, yapılacak\ndüzenlemeleri Hazine ve Maliye Bakanlığı ile birlikte koordine etmek. m)\nKalkınma planı, Cumhurbaşkanı tarafından belirlenen hedef ve amaçlar, orta\nvadeli program, orta vadeli mali plan ve yıllık program kapsamında belirlenen\nöncelikler çerçevesinde Hazine ve Maliye Bakanlığı ile birlikte yıllık kamu\nyatırım programını hazırlamak. n)\nHazine ve Maliye Bakanlığı ile birlikte, kamu yatırım projelerinin\nuygulanmasına ilişkin usul ve esasları belirlemek, bu projelerin etkili, etkin,\nekonomik ve verimli olmasını ve zamanında tamamlanmasını sağlamak üzere gerekli\ntedbirleri alarak uygulamayı yönlendirmek, uygulamayı izlemek, yıl içinde\ngerekli değişiklik işlemlerini yapmak. o)\nKamu yatırımlarına ilişkin analiz ve araştırmalar yapmak, kamu kuruluşlarının\nyürüteceği projelerin geliştirilmesine destek vermek, projeleri analiz etmek. ö)\nHazine ve Maliye Bakanlığı ile birlikte, kamu yatırımlarının\ngerçekleştirilmesinde uygun finansman modelleri geliştirmek, kamu-özel\nişbirliği projelerini analiz etmek. p)\nCumhurbaşkanı tarafından belirlenen temel hedef, ilke ve amaçlar çerçevesinde\nHazine ve Maliye Bakanlığının görüşlerini de alarak performans programlarının\nve faaliyet raporlarının hazırlanması, uygulanması ve izlenmesine ilişkin genel\nilke, esas ve usulleri tespit etmek; uygulamayı yönlendirmek, izlemek ve\ndeğerlendirmek. r)\nHazine ve Maliye Bakanlığının görüşlerini de alarak merkezi yönetim\nkapsamındaki kamu idarelerine ait olan merkezi yönetim bütçesi dışındaki diğer\nher türlü bütçe, fon, döner sermaye, özel hesap ve proje hesabı için genel ilke\nve stratejileri tespit etmek, gerekli görülenler için bütçelerinin onaylanması\nzorunluluğu getirmek, uygulamalarına yön vermek ve izlemek, harcamaların\netkili, etkin, ekonomik ve verimli olmasını sağlamak üzere gerekli tedbirleri\nalmak. s)\nHazine ve Maliye Bakanlığı tarafından hazırlanan kesin hesap kanun teklif\ntaslağını inceleyerek nihai teklif taslağı haline getirmek. ş) (Ek:RG-9/6/2022-31861-C.K-102/12 md.) Kalkınma planı ve Cumhurbaşkanlığı\nyıllık programında belirlenen temel hedef, politika, ilke ve amaçlar\nçerçevesinde ilgili mevzuatına uygun olarak Devlet yardımlarının hazırlanmasını\nsağlamak, etkili, ekonomik ve verimli şekilde uygulanmasını tesis etmek üzere\ngerekli tedbirleri alarak uygulamayı yönlendirmek, izlemek ve değerlendirmek,\nDevlet yardımları arasındaki uyumu gözetmek ve koordinasyonu sağlamak, mevzuat\nve uygulamalarına ilişkin görüş vermek. [1] t)\nCumhurbaşkanı tarafından verilen benzeri görevleri yapmak. Başkan MADDE 3- (1) Başkanlığın en üst amiri olan Strateji ve Bütçe Başkanı,\nBaşkanlık icraatından ve emri altındakilerin faaliyet ve işlemlerinden\nCumhurbaşkanına karşı sorumlu olup aşağıdaki görevleri yerine getirir: a) Başkanlığı Cumhurbaşkanı tarafından belirlenen politika ve\nstratejilere uygun olarak yönetmek. b) Cumhurbaşkanı tarafından belirlenen amaç, politika ve\nstratejilere uygun olarak Başkanlığın görev alanına giren hususlarda ilke ve\nstratejiler geliştirmek, bunlara uygun olarak yıllık amaç ve hedefler\noluşturmak, performans ölçütleri belirlemek, Başkanlık bütçesini hazırlamak,\ngerekli mevzuat ve idarî düzenleme çalışmalarını yapmak. c) Başkanlık hizmetlerini, Cumhurbaşkanı adına ve onun emir\nve yönlendirmesi doğrultusunda, mevzuat hükümlerine, Başkanlığın stratejik\nplanına uygun olarak düzenlemek ve yürütmek. ç) Başkanlık faaliyetlerini ve işlemlerini denetlemek,\nyönetim sistemlerini gözden geçirmek, teşkilat yapısı ve yönetim süreçlerinin\netkililiğini gözetmek ve yönetimin geliştirilmesini sağlamak. Başkan Yardımcıları MADDE 4- (1) Başkana yardımcı olmak üzere üç Başkan Yardımcısı\ngörevlendirilebilir. [2] Hizmet\nbirimleri [3] MADDE\n5- (1) Başkanlığın hizmet birimleri şunlardır: a)\nPlan ve Programlar Genel Müdürlüğü b)\nEkonomik Modelleme ve Konjonktür Değerlendirme Genel Müdürlüğü c)\nBütçe Genel Müdürlüğü ç)\nSektörler ve Kamu Yatırımları Genel Müdürlüğü d) (Ek:RG-9/11/2018-30590-C.K.-21/1 md.) İSEDAK ve Uluslararası Kalkınma\nİşbirliği Genel Müdürlüğü e) (Ek:RG-9/6/2022-31861-C.K-102/12 md.) Devlet Yardımları Genel Müdürlüğü [4] f)\nYönetim Hizmetleri Genel Müdürlüğü g)\nStrateji Geliştirme Dairesi Başkanlığı ğ)\nHukuk Müşavirliği h)\nBasın ve Halkla İlişkiler Müşavirliği ı)\nÖzel Kalem Müdürlüğü Plan\nve Programlar Genel Müdürlüğü MADDE\n6- (1) Plan ve\nProgramlar Genel Müdürlüğünün görevleri şunlardır: a)\nCumhurbaşkanı tarafından belirlenen temel hedef, ilke ve amaçlar çerçevesinde\nstratejik planların hazırlanması, uygulanması ve izlenmesine ilişkin genel\nilke, esas ve usulleri tespit etmek; kamu idarelerinin stratejik planlarının\nkalkınma planı, Cumhurbaşkanı tarafından belirlenen politikalar ve orta vadeli\nprogramda belirlenen hedef ve amaçlara uygun olarak hazırlanmasını sağlamak,\nuygulamasını izlemek ve sonuçlarını değerlendirmek. b)\nCumhurbaşkanı tarafından belirlenen politika, strateji ve öncelikler\ndoğrultusunda ekonomik ve sosyal kalkınma konuları ile ilgili her türlü\naraştırmayı yapmak. c)\nKüresel ve bölgesel ekonomik entegrasyonlar ve platformlarla ilgili gelişmeleri\nve stratejileri izlemek ve bunlara yönelik alternatifler hazırlamak. ç)\nBaşkan tarafından verilen diğer görevleri yapmak. Ekonomik\nModelleme ve Konjonktür Değerlendirme Genel Müdürlüğü MADDE\n7- (1) Ekonomik Modelleme\nve Konjonktür Değerlendirme Genel Müdürlüğünün görevleri şunlardır: a)\nTemel makro plan ve programların hazırlanmasında esas alınacak kısa, orta ve\nuzun vadeli makroekonomik tahminleri Hazine ve Maliye Bakanlığı ile Ekonomi\nPolitikaları Kurulunun görüşünü de alarak yapmak. b)\nGeliştirdiği makro modeller ile ekonomik ve sosyal politikaların uzun dönemli\netkilerini tahmin etmek. c)\nEkonomik modeller, dünya ekonomisi, ülke ekonomileri, ulusal ve uluslararası\nmakroekonomik stratejiler konularında araştırmalar yapmak. ç)\nMakroekonomik konjonktürel gelişmeleri izlemek ve değerlendirmek. d)\nUluslararası ekonomik gelişmeleri takip etmek suretiyle kısa ve orta vadeli\nriskleri tespit etmek, ekonomik güvenliğe ilişkin konularda araştırma yapmak. e)\nBaşkan tarafından verilen diğer görevleri yapmak. Bütçe\nGenel Müdürlüğü MADDE\n8- (1) Bütçe Genel\nMüdürlüğünün görevleri şunlardır: [5] a)\nBaşkanlığın 2 nci maddede sayılan harcama ve bütçeye ilişkin görevleriyle\nilgili iş ve işlemleri yapmak. b) (Ek:RG-21/4/2021-31461-CK-73/50 md.) Kamu personeli ile ilgili\nhususlarda her çeşit istatistiki bilgileri toplamak, personel kayıtlarını\nmerkezi olarak tutmak, kurumlar arası veri paylaşımı ve değişimi için gerekli\nteknik koordinasyonu sağlamak. c)\nBaşkan tarafından verilen diğer görevleri yapmak. Sektörler ve Kamu Yatırımları Genel Müdürlüğü MADDE\n9- (1) Sektörler ve\nKamu Yatırımları Genel Müdürlüğünün görevleri şunlardır: a)\nİktisadi ve sosyal sektörlerle ilgili olarak politika ve stratejilerin\ngeliştirilmesi ve kalkınma planı, orta vadeli program, orta vadeli mali plan ve\nCumhurbaşkanlığı yıllık programlarının hazırlanmasına katkıda bulunmak. b)\nYatırım programı ve bütçesine ilişkin olarak Başkanlığa 2 nci maddede verilen\ngörevlerle ilgili iş ve işlemleri yapmak. c)\nKamu yatırımlarına ilişkin analiz ve araştırmalar yapmak, kamu kuruluşlarının\nyürüteceği projelerin geliştirilmesine destek vermek, projeleri analiz etmek. ç)\nKamu yatırımlarının gerçekleştirilmesinde uygun finansman modelleri\ngeliştirmek, kamu-özel işbirliği projelerini analiz etmek. d)\nBaşkan tarafından verilen benzeri görevleri yapmak. İSEDAK ve Uluslararası Kalkınma İşbirliği Genel Müdürlüğü MADDE 9/A- (Ek:RG-9/11/2018-30590-C.K.-21/1 md.) (1) İSEDAK ve Uluslararası Kalkınma İşbirliği Genel\nMüdürlüğünün görevleri şunlardır: a) İslam ülkeleri ile ekonomik ve ticari\nilişkilerin geliştirilmesi için gerekli çalışmaları yapmak. b) İSEDAK’ın uluslararası sekretarya faaliyetlerini yürütmek,\nulusal ve uluslararası düzeyde yürütülmesi gereken faaliyetleri yapmak ve\nkoordine etmek, üye ülkelere yönelik işbirliği projelerine teknik ve mali\ndestek sağlamak. c) Bölgesel, çok taraflı ve ikili kalkınma, ekonomik ve ticari\nişbirliğinin kalkınma planları ve Cumhurbaşkanlığı yıllık programlarında\nbelirtilen ilke, hedef ve politikalarla uyumlu ve etkili bir şekilde\nyürütülmesi için gerekli çalışmaları yapmak. ç) Gelişmekte olan ülkelerin kalkınma çabalarına yardımcı\nolmak amacıyla bu ülkelere yönelik teknik yardım faaliyetlerini yürütmek. d) Kalkınma alanında ilgili ulusal ve uluslararası\nkuruluşlarla işbirliği program ve projelerini hazırlamak, koordine etmek ve\ngerektiğinde yürütmek. e) Ülkemizin kalkınma tecrübelerinin, başta komşu ülkeler\nolmak üzere işbirliği içinde olunan gelişmekte olan ülkelere aktarılmasına\ndestek olmak. f) Başkan tarafından verilen diğer görevleri yapmak. Devlet Yardımları Genel Müdürlüğü MADDE 9/B - (Ek:RG-9/6/2022-31861-C.K-102/12 md.) (1) Devlet Yardımları Genel Müdürlüğünün görevleri şunlardır: a) Kamu idarelerinin Devlet yardımı uygulamasına ilişkin\nteklifleri ile izleme ve etki değerlendirmeye ilişkin mevzuat çalışmasını\nyapmak, Devlet yardımı tekliflerini değerlendirmek, değerlendirme sonuçlarına\nilişkin gerekli işlemleri yürütmek ve olumlu mütalaa edilenleri\nCumhurbaşkanının onayına sunmak. b) Devlet yardımlarını izlemek, değerlendirme raporlarını\nhazırlamak, kurumlar arası koordinasyonu sağlamak, uygulamaların etkinliğini\nartırmaya yönelik görüş ve önerilerde bulunmak, Devlet yardımlarının\nizlenmesini sağlayan ortak veri tabanını oluşturmak, yapısal etki değerlendirme\nraporlarının hazırlanmasını koordine etmek. c) Devlet yardımı uygulayan kamu kurum ve kuruluşları ile\nkamu işletmelerinin ve ilgili mevzuatı çerçevesinde Devlet yardımı\nuygulamalarında uygulayıcı kurum tarafından görevlendirilen birlik, vakıf,\ndernek gibi tüzel kişilerin personeline etki değerlendirme konusunda eğitim\nvermek, bu personele yetkinliklerini gösteren sertifika vermek. ç) Devlet yardımları alanında politika geliştirmeye yönelik\nkatkı sağlamak ve uygulamaları yönlendirmek amacıyla araştırmalar yapmak veya\nyaptırmak, uluslararası gelişmeleri takip etmek. d) Devlet yardımı uygulayan kamu kurum ve kuruluşları ve kamu\nişletmeleri ile faydalananlar, ilgili taraflar ve sivil toplum kuruluşları\narasında iletişim ve koordinasyonu sağlamak, gerekli görülmesi hâlinde yerinde\nincelemeler yapmak. e) Devlet yardımları alanında etki değerlendirme sistemi\noluşturmak. f) Başkan tarafından verilen benzeri görevleri yapmak. Yönetim Hizmetleri Genel Müdürlüğü MADDE 10 - (1) Yönetim Hizmetleri Genel Müdürlüğünün\ngörevleri şunlardır: a) Başkanlığın insan gücü planlaması ve insan kaynağı\npolitikasıyla ilgili çalışmaları yapmak, personel sisteminin geliştirilmesiyle\nilgili tekliflerde bulunmak. b) Başkanlık personelinin atama, özlük, emeklilik ile ilgili\nişleri yapmak. c) Başkanlığın bilişim, bilgi işlem, bilgi güvenliği ile\nilgili her türlü iş ve işlemi yapmak veya yaptırmak; kurumsal iletişim\npolitikasının oluşturulmasına ve Başkanlık birimlerinin buna uygunluk\nsağlamasına yardımcı olmak, Başkanlık yayınları ile ilgili her türlü işlemi\nyapmak. ç) Başkanlık için gerekli araç, gereç ve malzemenin temini\nile ilgili hizmetleri yürütmek. d) İhtiyaç duyulan bina ve arazinin kiralanma ve satın alma\nişlemlerini yürütmek. e) Başkanlığın mali işlerle ilgili hizmetlerini yürütmek. f) Temizlik, aydınlatma, ısıtma, bakım, onarım ve taşıma\nhizmetlerini yapmak. g) Genel evrak ve arşiv hizmet ve faaliyetlerini düzenlemek\nve yürütmek. ğ)  Başkan tarafından verilen benzeri görevleri yapmak. Strateji Geliştirme Dairesi Başkanlığı MADDE 11- (1) Strateji Geliştirme Dairesi Başkanlığının görevleri\nşunlardır: a) 5018 sayılı Kamu Malî Yönetimi ve Kontrol Kanunu, 22/12/2005\ntarihli ve 5436 sayılı Kanunun 15 inci maddesi ve diğer mevzuatla strateji\ngeliştirme ve mali hizmetler birimlerine verilen görevleri yapmak. b) Başkan tarafından verilen benzeri görevleri yapmak. Hukuk Müşavirliği MADDE 12- (1) Hukuk Müşavirliğinin görevleri şunlardır: a) 26/9/2011 tarihli ve 659 sayılı Kanun Hükmünde Kararname\nhükümlerine göre hukuk birimlerine verilen görevleri yapmak. b) Başkan tarafından verilen benzeri görevleri yapmak. Basın ve Halkla İlişkiler Müşavirliği MADDE 13- (1) Basın ve Halkla İlişkiler Müşavirliğinin görevleri\nşunlardır: a) Başkanlığın basın ve halkla ilişkilerle ilgili\nfaaliyetlerini planlamak ve bu faaliyetlerin belirlenen usul ve ilkelere göre\nyürütülmesini sağlamak. b) 4982 sayılı Bilgi Edinme Hakkı Kanununa göre yapılacak\nbilgi edinme başvurularını etkin, süratli ve doğru bir şekilde sonuçlandırmak\nüzere gerekli tedbirleri almak. c) Başkan tarafından verilen benzeri görevleri yapmak. Özel Kalem Müdürlüğü MADDE 14- (1) Özel Kalem Müdürlüğünün görevleri şunlardır: a) Başkanın çalışma programını düzenlemek. b) Başkanın resmî ve özel yazışmalarını, protokol ve tören\nişlerini düzenlemek ve yürütmek. c) Başkan tarafından verilen benzeri görevleri yapmak. Yurtdışı teşkilatı MADDE 15- (1) Başkanlık yurtdışı teşkilatı kurmaya yetkilidir. Çalışma grupları MADDE 16- (1) Başkanlık, görev alanına giren konularla ilgili olarak\nçalışmalarda bulunmak üzere bakanlıklar, kamu kurum ve kuruluşları, meslek\nodaları, sivil toplum kuruluşları, özel sektör temsilcileri ve konu ile ilgili\nuzmanların katılımı ile çalışma grupları oluşturabilir. İşbirliği MADDE 17- (1) Başkanlık görev alanına giren konularda\nbakanlıklar, kamu kurum ve kuruluşları, kamu iktisadi teşebbüsleri ve kamu\nkurumu niteliğindeki kuruluşlar ile yakın işbirliği içinde bulunur. (2) Bu Cumhurbaşkanlığı Kararnamesinde Hazine ve Maliye\nBakanlığı ve Başkanlıkça birlikte yapılacağı belirtilen iş ve işlemlerin\nyürütülmesine ilişkin usul ve esaslar Hazine ve Maliye Bakanlığı ve Başkanlık\ntarafından müştereken belirlenir. Bilgi toplama MADDE 18- (1) Başkanlık, görevleri ile ilgili olarak gerekli gördüğü\nbilgileri bütün kamu kurum ve kuruluşlarından ve diğer gerçek ve tüzel\nkişilerden doğrudan istemeye yetkilidir. Kendilerinden bilgi istenen bütün kamu\nkurum ve kuruluşları ile diğer gerçek ve tüzel kişiler bu bilgileri istenilen\nsüre içinde öncelikle ve zamanında vermekle yükümlüdürler. Değerlendirme raporları MADDE 19- (1) Cumhurbaşkanlığı\nYıllık Programlarında yer alan makro politikaların uyum içinde yürütülmesini\nsağlamak amacıyla Cumhurbaşkanına değerlendirme raporları sunulur. Sözleşmeli personel MADDE\n20- (1) Başkanlıkta\n27/6/1989 tarihli ve 375 sayılı Kanun Hükmünde Kararnamenin ek 26 ncı maddesi\nuyarınca sözleşme ile yerli veya yabancı personel çalıştırılabilir. Yöneticilerin sorumlulukları MADDE 21- (1) Başkanlığın her kademedeki yöneticileri, görevlerini\nmevzuata, stratejik plan ve programlara, performans ölçütlerine ve hizmet\nkalite standartlarına uygun olarak yürütmekten üst kademelere karşı sorumludur. Yetki devri MADDE 22- (1) Başkan ve her kademedeki Başkanlık yöneticileri\nsınırlarını açıkça belirtmek ve yazılı olmak şartıyla yetkilerinden bir kısmını\nalt kademelere devredebilir. Yetki devri, uygun araçlarla ilgililere duyurulur. Düzenleme yetkisi MADDE 23- (1) Başkanlık; görev alanına giren konularda idarî\ndüzenlemeler yapabilir. Uzman istihdamı MADDE 24- (1) Başkanlık merkez teşkilatında 657 sayılı Kanunun ek 41\ninci maddesine göre Strateji ve Bütçe Uzmanı ile Strateji ve Bütçe Uzman\nYardımcısı istihdam edilebilir. (2) (Mülga:RG-4/10/2024-32682-C.K.-164/11 md.) Görevlendirme MADDE 25- (1) Başkanlıkta\n375 sayılı Kanun Hükmünde Kararnamenin ek 25 inci maddesine göre personel\ngörevlendirilebilir. Kadrolar MADDE 26- (1) Kadroların tespiti, ihdası, kullanımı ve iptali ile\nkadrolara ilişkin diğer hususlar, 2 sayılı Genel Kadro ve Usulü Hakkında\nCumhurbaşkanlığı Kararnamesi hükümlerine göre düzenlenir. [6] Atıflar MADDE 26/A- (Ek:RG-9/11/2018-30590-C.K.-21/1 md.) (1) Başkanlığın görev alanına giren konulara ilişkin olmak\nkaydıyla mevzuatta mülga Kalkınma Bakanlığına yapılan atıflar Strateji ve Bütçe\nBaşkanlığına yapılmış sayılır. Değiştirilen hükümler MADDE\n27- (10/7/2018 tarihli ve 30474 sayılı Resmî Gazete’de yayımlanan 1 sayılı\nCumhurbaşkanlığı Teşkilatı Hakkında Cumhurbaşkanlığı Kararnamesi ile ilgili\nolup yerine işlenmiştir.) GEÇİCİ MADDE 1- (Ek:RG-9/11/2018-30590-C.K.-21/1 md.) (1) Mülga Kalkınma Bakanlığından Strateji ve Bütçe\nBaşkanlığına naklen atanan personelden yetiştirilmek amacıyla lisansüstü eğitim\niçin mülga Kalkınma Bakanlığınca yurtdışına gönderilmiş bulunan personelin\nyurtiçi ve yurtdışı aylıkları Strateji ve Bütçe Başkanlığı bütçesinden 657\nsayılı Kanunun 79 uncu maddesine göre ödenir. Bunların lisansüstü öğrenim\ngiderleri, sağlık sigortası giderleri, 8/4/1929 tarihli ve 1416 sayılı Ecnebi\nMemleketlere Gönderilecek Talebe Hakkında Kanun kapsamındaki kitap ve kırtasiye\nödenekleri ile dönüş seyahat gündelikleri ve vasıta giderleri Strateji ve Bütçe\nBaşkanlığı bütçesinden ödenir. (2) Mülga Kalkınma Bakanlığından emekli olan personelin\ndosyaları Strateji ve Bütçe Başkanlığına devredilir. Bu personelin ihtiyaç\nduyduğu belge ve bilgiler Strateji ve Bütçe Başkanlığınca temin edilir. Yürürlük MADDE 28- (1) Bu Cumhurbaşkanlığı Kararnamesi yayımı tarihinde\nyürürlüğe girer. Yürütme MADDE 29- (1) Bu Cumhurbaşkanlığı Kararnamesi hükümlerini Cumhurbaşkanı\nyürütür. Değiştiren Cumhurbaşkanlığı Kararnamesinin 13\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 21 9/11/2018 4, 5,\n  9/A, 26/A, Geçici Madde 1 9/11/2018 73 21/4/2021 8 21/4/2021 102 9/6/2022 2, 5,\n  9/B 9/6/2022 164 4/10/2024 24 4/10/2024 [1] 9/6/2022 tarihli ve 31861 sayılı Resmî Gazete’de yayımlanan 101 sayılı\nCumhurbaşkanlığı Kararnamesinin 12 nci madesiyle bu fıkraya (s) bendinden sonra\ngelmek üzere (ş) bendi eklenmiş ve sonraki bent buna göre teselsül\nettirilmiştir. [2] 9/11/2018 tarihli ve 30590 sayılı Resmi Gazete’de yayımlanan 21 sayılı\nCumhurbaşkanlığı Kararnamesi ile bu fıkrada yer alan ““iki” ibaresi “üç”\nşeklinde değiştirilmiştir. [3] 9/11/2018 tarihli ve 30590 sayılı Resmi\nGazete’de yayımlanan 21 sayılı Cumhurbaşkanlığı Kararnamesi ile bu maddenin\nbirinci fıkrasına (ç) bendinden sonra gelmek üzere (d) bendi eklenmiş ve diğer\nbentler buna göre teselsül ettirilmiştir. [4] 9/6/2022 tarihli ve 31861 sayılı Resmî Gazete’de yayımlanan 101 sayılı\nCumhurbaşkanlığı Kararnamesinin 12 nci madesiyle bu fıkraya (d) bendinden sonra\ngelmek üzere (e) bendi eklenmiş ve sonraki bentler buna göre teselsül\nettirilmiştir. [5] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 50 nci maddesiyle bu fıkraya (a)\nbendinden sonra gelmek üzere (b) bendi eklenmiş ve sonraki bent buna göre\nteselsül ettirilmiştir. [6] Bu maddede belirtilen ekli listeyi görmek için bu Cumhurbaşkanlığı\nKararnamesinin yayımlandığı Resmî Gazete’ye bakınız."},
{"url": "https://www.mevzuat.gov.tr/mevzuat?MevzuatNo=12&MevzuatTur=19&MevzuatTertip=5", "full_text": "MİLLİ SARAYLAR İDARESİ BAŞKANLIĞI HAKKINDA\n  CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 12 Yayımlandığı\n  Resmî Gazetenin Tarihi – Sayısı : 16/7/2018 - 30480 Amaç MADDE\n1 - (1) Bu Cumhurbaşkanlığı Kararnamesinin amacı, merkezi İstanbul’da\nbulunan genel bütçeli Milli Saraylar İdaresi Başkanlığının kuruluş, görev ve\nyetkilerine ilişkin usul ve esasları düzenlemektir. [1] Kuruluş MADDE\n2 - (1) Milli Sarayların (saray, müze, köşk, kasır\nve fabrikalar ile bunlara bağlı taşınır ve taşınmaz kültür\nvarlıkları) yönetimi ve tanıtımı için Cumhurbaşkanlığına bağlı olarak\ngenel bütçeye tabi Milli Saraylar İdaresi Başkanlığı kurulmuştur. Tanımlar MADDE 3\n- (1) Bu Cumhurbaşkanlığı Kararnamesinde geçen; a) Başkan: Milli Saraylar İdaresi Başkanını, b) Başkanlık: Milli Saraylar İdaresi Başkanlığını, ifade eder. Görev MADDE\n4 - (Değişik:RG-1/9/2018-30522\n- CK-16/1 md.) (1) Milli\nSaraylar İdaresi Başkanlığının görevleri şunlardır: [2] a) Cumhurbaşkanlığının\nyönetiminde bulunan saray, köşk, kasır, müzeler ve tarihi fabrikalar ile\nbunların bünyesinde yer alan taşınır ve taşınmaz kültür varlıklarının\ntespitini, tasnifini, periyodik bakımını, muhafazasını, restorasyonunu,\ntanıtımını, yönetimini ve işletilmesini yapmak. b) İlgili kuruluşlarla\nkültürel alanlarda işbirliği yapmak ve müzecilikle ilgili diğer teknik\nhizmetleri yürütmek. c) Cumhurbaşkanlığı\nbünyesindeki müzelerin tanıtılması, ziyarete hazır tutulması, ziyaretçilere\nilişkin verilerin istatistikî yöntemlerle değerlendirilmesi için gerekli\nçalışmaları yapmak. ç) Bünyesindeki saray,\nköşk, kasır ve tarihi fabrikalardaki kafeterya ve hediyelik eşya mağazalarının\nkamu kurumuna bağlı iktisadi işletme statüsünde veya kuracağı, ortak olacağı ya\nda devralacağı şirket eliyle sevk ve idaresini yapmak. d) Ankara Palas ve\nBaşkanlığa tahsis edilen diğer tarihi mekânların sevk ve idaresi ile\nişletilmesine ilişkin iş ve işlemleri yürütmek. e) (Ek:RG-9/11/2022-32008-CK-113/1\nmd.) Başkanlığın çalışma alanına ilişkin olarak enstitüler ve eğitim merkezleri\nkurmak. f) Kanunlarla veya\nCumhurbaşkanlığı kararnameleriyle verilen diğer görevleri yapmak. (2) Başkanlık,\nCumhurbaşkanının onayıyla döner sermaye işletmesi veya şirket kurabilir ya da\nkurulmuş şirketlere ortak olabilir veya bunları devralabilir. (3) (Ek:RG-29/3/2022-31793\n- CK-97/1 md.) Başkanlık, Cumhurbaşkanının onayıyla yeni\nmüze kurabilir (…) [3] . (4) (Ek:RG-9/11/2022-32008-CK-113/1\nmd.) (İptal: Anayasa Mahkemesi’nin 13/9/2023 tarihli ve E.: 2023/7, K.:\n2023/150 sayılı Kararı ile.) Başkan MADDE 5\n- (1)  Başkan; a)\nBaşkanlığın en üst amiri olup Başkanlığın genel yönetimi ve temsilinden Cumhurbaşkanına karşı sorumludur. b)\nCumhurbaşkanı tarafından belirlenen amaç, politika ve stratejilere uygun olarak\nBaşkanlığı yönetir. c) Başkanlığın\nbütçe teklifini hazırlar. ç) Faaliyet\nalanına giren konularda kamu kurum ve kuruluşları ve sivil toplum kuruluşları\nile işbirliği ve koordinasyonu sağlar. d) Mevzuatla\nveya Cumhurbaşkanınca verilen diğer görevleri yapar. Milli Saraylar\nBilim ve Değerlendirme Kurulu ile danışmanlık ve ihtisas komiteleri (Değişik\nbaşlık:RG-11/11/2019-30945-CK-51/1 md.) MADDE\n5/A - (Ek:RG-1/9/2018-30522\n- CK-16/1 md.) (1) Cumhurbaşkanlığının yönetiminde bulunan saray, köşk,\nkasırlar, müzeler ve tarihi fabrikaların bünyesindeki taşınır ve taşınmaz\nkültür varlıkları, tarihi bahçeler ve çevrelerinin bakım, onarım, restorasyon\nve koruma hizmetlerinin bilimsel açıdan değerlendirilmesi amacıyla Milli\nSaraylar Bilim ve Değerlendirme Kurulu oluşturulmuştur. (Ek\ncümle:RG-11/11/2019-30945-CK-50/2 md.) Başkanlık\nbünyesinde ayrıca ihtiyaç duyulan alanlarda görev yapmak üzere danışmanlık\nkomiteleri ve ihtisas komiteleri oluşturulabilir. Kurul ile\ndanışmanlık ve ihtisas komitelerinin oluşumu ile çalışma usul ve esasları\nyönetmelikle belirlenir. [4] Hizmet\nbirimleri MADDE\n6 - (Değişik:RG-1/9/2018-30522 - CK-16/1 md.) (1) Milli\nSaraylar İdaresi Başkanlığının hizmet birimleri şunlardır: a) Müzecilik ve Tanıtım\nDairesi Başkanlığı. b) Restorasyon Dairesi\nBaşkanlığı. c) Teknik Uygulamalar\nDairesi Başkanlığı. ç) Destek Hizmetleri\nDairesi Başkanlığı. d) Personel Dairesi\nBaşkanlığı. e) Strateji Geliştirme\nDairesi Başkanlığı. f) Hukuk Müşavirliği. g) Basın ve Halkla\nİlişkiler Müşavirliği. ğ) Özel Kalem Müdürlüğü. Müzecilik ve\nTanıtım Dairesi Başkanlığı [5] MADDE 7 - (Değişik:RG-1/9/2018-30522\n- CK-16/1 md.) (1) Müzecilik ve Tanıtım\nDairesi Başkanlığının görevleri şunlardır: [6] a) Başkanlık\nbünyesindeki saray, köşk, kasır ve müzelerin ulusal ve uluslararası tanıtımını\nyapmak, yaptırmak ve bu amaçla faaliyetlerde bulunmak; tanıtıma ilişkin gerekli\nyayın, doküman ve malzemeyi hazırlamak, hazırlatmak, temin etmek ve dağıtmak. b) Başkanlık bünyesindeki\ntarihi arşiv ve kütüphaneleri düzenlemek ve hizmete sunmak; Milli Saraylar\nİhtisas Kütüphanesini düzenlemek ve kullanıma hazır tutmak. c) Başkanlık bünyesindeki\ntarihi objelerin kayıtlarını tutmak, tüm taşınmazların kayıt ve takibi ile\nbunlarla ilgili iş ve işlemleri yürütmek. ç) Başkanlık bünyesindeki\ntarihi mekân ve objeler hakkında araştırma yapmak, eserlerin sergilenmesi ve\nbenzeri işlemleri yürütmek, tarihi objelerin periyodik bakım ve temizliklerini\nyerine getirmek. d) Tarihi mekânları kültürel, geleneksel\nve sanatsal etkinliklere tahsis etmek ve gerektiğinde etkinliklerin\norganizasyonunu yapmak, geleneksel el sanatlarının sürdürülmesine yönelik\nfaaliyetlerde bulunmak. [7] e) (Ek:RG-9/11/2022-32008-CK-113/2 md.) Kurulan enstitü ve eğitim merkezleri ile ilgili işlemleri yürütmek. f) Başkan tarafından verilen diğer\ngörevleri yapmak. Saraylar ve saraylara bağlı köşk,\nkasır ve müzelerin yönetimi MADDE 7/A - (Ek:RG-1/9/2018-30522\n- CK-16/1 md.) (1) Başkanlığa bağlı saraylar ve saraylara\nbağlı köşk, kasır ve müzelerin yönetimi her saray için kurulan daire başkanlıklarınca\nyürütülür. Bu daire başkanlıklarının görevleri şunlardır: a) Saraylar ve saraylara bağlı köşk, kasır\nve müzelerin yerli ve yabancı ziyaretçilere açık tutulması konusunda tüm\ntedbirleri almak ve tüm müzecilik hizmetlerini yerine getirmek. b) Koruma, güvenlik ve temizlik\nhizmetlerini yürütmek. c) Onarım ve restorasyonu gereken mekân ve\neserleri tespit ederek onarım ve restorasyon hizmetlerinin yerine getirilmesini\nsağlamak. ç) Başkan tarafından verilen diğer\ngörevleri yapmak. Restorasyon Dairesi Başkanlığı [8] [9] MADDE 8 – (Değişik:RG-1/9/2018-30522\n- CK-16/1 md.) (1) Restorasyon Dairesi Başkanlığının\ngörevleri şunlardır: [10] a) Başkanlığın envanterindeki tarihi\nmekânların yaşatılmasına yönelik tüm restorasyon, konservasyon, bakım ve onarım\nfaaliyetlerini yürütmek. b) Başkanlık bünyesindeki tüm tarihi\nmekânların bakım ve restorasyonu konularında gerekli tedbirleri almak ve\nuygulamak; röleve, restorasyon ve restitüsyon projelerini hazırlamak ve\nyürütmek; restorasyonu\nyapılan tarihi mekânların elektrik ve mekanik proje ve uygulamasını yürütmek; bu doğrultuda\naraştırma, inceleme, tespit, değerlendirme ve planlamaya yönelik hizmetleri\nyapmak veya yaptırmak. [11] c) (Ek:RG-29/3/2022-31793-CK-97/2\nmd.) Başkanlığın envanterindeki tarihi objelerin restorasyon ve konservasyonlarını\nyapmak veya yaptırmak ve tarihi objelerin yaşatılmasına ilişkin gerekli\nönlemleri almak. ç) (Ek:RG-9/11/2022-32008-CK-113/3\nmd.) (İptal: Anayasa Mahkemesi’nin 13/9/2023 tarihli ve E.: 2023/7, K.:\n2023/150 sayılı Kararı ile.) d) Başkan tarafından\nverilen diğer görevleri yapmak. Teknik Uygulamalar\nDairesi Başkanlığı MADDE 8/A - (Ek:RG-1/9/2018-30522\n- CK-16/1 md.) (1) Teknik Uygulamalar\nDairesi Başkanlığının görevleri şunlardır: a) Başkanlığın\nbünyesindeki birimlerin tüm yapı ve mekânlarının aydınlatma, ısıtma ve diğer\ntesisat, bakım ve onarım işlerini yapmak veya yaptırmak. b) Başkanlığın\nbünyesindeki birimlere bağlı tarihi ve diğer bahçeleri düzenlemek ve bahçelerin\nbakım, temizlik ve peyzajları ile ilgili tüm iş ve işlemleri yapmak veya yaptırmak. c) Başkanlığın\nbünyesindeki birimlerin hizmetlerini yürütmek üzere ihtiyaç duyulan yeni\nbinaların yapımı ve mevcut binaların onarımlarını yapmak veya yaptırmak. ç) (Mülga:RG-29/3/2022-31793-CK-97/3\nmd.) d) Başkanlık bünyesindeki\nbirimlerin bilişim, haberleşme, bilgi işlem ve bilgi güvenliği ile ilgili her\ntürlü iş ve işlemlerini yapmak veya yaptırmak. e) Başkan tarafından\nverilen diğer görevleri yapmak. Destek Hizmetleri\nDairesi Başkanlığı [12] MADDE 9 – (Değişik:RG-1/9/2018-30522\n- CK-16/1 md.) (1) Destek Hizmetleri\nDairesi Başkanlığının görevleri şunlardır: a) 10/12/2003 tarihli ve\n5018 sayılı Kamu Malî Yönetimi ve Kontrol Kanunu ve ilgili mevzuat çerçevesinde\nBaşkanlık bünyesindeki birimlerin kiralama, yapım ve satın alma işleri ile bu\nbirimlerin taşınır mal, malzeme ve demirbaşlarına ilişkin iş ve işlemleri yürütmek. b) Başkanlık bünyesindeki\ntarihî fabrikaların korunması, yaşatılması, bakım ve işletilmesine yönelik\nfaaliyetleri yürütmek. c) Başkanlık bünyesindeki\nbirimlerin taşıma, ulaşım ve benzeri hizmetlerini yerine getirmek. ç) Saray, müze, köşk ve\nkasırların ihtiyacı olan perdelik, döşemelik kumaş, halı ile çini ve porselen\nüretimine ilişkin faaliyetleri yürütmek. d) Başkanlık bünyesindeki\nkafeterya ve hediyelik eşya mağazalarının işletilmesine yönelik iş ve işlemleri\nyerine getirmek. e) Başkan tarafından verilen\ndiğer görevleri yapmak. Personel Dairesi\nBaşkanlığı [13] MADDE 10 - (1)\nPersonel Dairesi Başkanlığının görevleri şunlardır: a)\nBaşkanlığın personel politikası ve planlaması ile personel sisteminin\ngeliştirilmesi ve performans ölçütlerinin oluşturulması konusunda çalışmalar\nyapmak ve tekliflerde bulunmak. b)\nBaşkanlık personelinin atama, nakil, terfi, emeklilik ve benzeri özlük\nişlemlerini yürütmek. c) (Ek:RG-1/9/2018-30522 - CK-16/1 md.) Başkanlık\nbünyesindeki personelle ilgili gerekli işlemleri ve birimlerin muhasebe\nişlemlerini, Cumhurbaşkanlığınca belirlenen çerçevede yürütmek. ç) (Ek:RG-1/9/2018-30522 - CK-16/1 md.) (Mülga:RG-29/3/2022-31793-CK-97/4\nmd.) d) (Ek:RG-1/9/2018-30522 - CK-16/1 md.) Koruma\nve güvenlik hizmetlerini yönetmek. [14] e) (Ek:RG-1/9/2018-30522 - CK-16/1 md.) (Değişik:RG-11/11/2019-30945-CK-51/3\nmd.) Başkanlık personelinin hizmet içi eğitimlerini sağlamak, çalışanların\nbilgi ve becerilerini geliştirmek amacıyla faaliyetlerde bulunmak. f)\nBaşkan tarafından verilen diğer görevleri yapmak. Strateji\nGeliştirme Dairesi Başkanlığı MADDE 11 - (1)\nStrateji Geliştirme Dairesi Başkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Mali Yönetimi ve Kontrol Kanunu ile Bazı\nKanun ve Kanun Hükmünde Kararnamelerde Değişiklik Yapılması Hakkında Kanunun 15\ninci maddesi, Cumhurbaşkanlığı kararnameleri ve diğer mevzuatla strateji geliştirme\nve malî hizmetler birimlerine verilen görevleri yapmak. b) Başkan tarafından\nverilen diğer görevleri yapmak. Hukuk\nMüşavirliği MADDE 11/A - (Ek:RG-1/9/2018-30522\n- CK-16/1 md.) (1) Hukuk Müşavirliğinin\ngörevleri şunlardır: a) 26/9/2011 tarihli ve 659\nsayılı Genel Bütçe Kapsamındaki Kamu İdareleri ve Özel Bütçeli İdarelerde Hukuk\nHizmetlerinin Yürütülmesine İlişkin Kanun Hükmünde Kararname hükümlerine göre\nhukuk birimlerine verilen görevleri yapmak. b) Başkan tarafından\nverilen diğer görevleri yapmak. Basın ve Halkla\nİlişkiler Müşavirliği MADDE 11/B - (Ek:RG-1/9/2018-30522\n- CK-16/1 md.) (1) Basın ve Halkla\nİlişkiler Müşavirliğinin görev ve yetkileri şunlardır: a) Başkanlığın basın ve\nhalkla ilişkiler ile ilgili faaliyetlerini planlamak ve bu faaliyetlerin\nbelirlenecek usul ve ilkelere göre yürütülmesini sağlamak. b) 4982 sayılı Bilgi\nEdinme Hakkı Kanununa göre yapılacak bilgi edinme başvurularını etkin, süratli\nve doğru bir şekilde sonuçlandırmak üzere gerekli tedbirleri almak. c) Başkan tarafından verilen\ndiğer görevleri yapmak. Özel\nKalem Müdürlüğü MADDE\n12 - (1) Özel Kalem Müdürlüğünün görev ve yetkileri\nşunlardır: a)\nBaşkanın resmi ve özel yazışmalarını yürütmek. b)\nBaşkanın her türlü protokol ve tören işlerini düzenlemek ve yürütmek. c)\nBaşkanın ziyaret, davet, karşılama ve uğurlama, ağırlama, milli ve dini\nbayramlarla ilgili hizmetlerini düzenlemek, yürütmek ve diğer kuruluşlarla\nkoordine etmek. ç) (Ek:RG-29/3/2022-31793-CK-97/5 md.) Başkanlığın genel evrak ve arşiv\nfaaliyetlerini düzenlemek ve yerine getirmek. d) (Değişik:RG-29/3/2022-31793-CK-97/5 md.) Başkan tarafından verilen diğer\ngörevleri yapmak. İşbirliği ve bilgi toplama MADDE 13 - (1) Başkanlık, görev\nalanına giren konularda bakanlıklar, kamu kurum ve kuruluşları, kamu iktisadi\nteşebbüsleri ve kamu kurumu niteliğindeki kuruluşlar ile Cumhurbaşkanları adına\nkurulmuş müzeler bakımından bu amaçla kurulmuş vakıflarla yakın işbirliği\niçinde bulunur. [15] (2) Başkanlık, görevleri ile ilgili olarak gerekli olan bilgileri\nbütün kamu kurum ve kuruluşlarından istemeye yetkilidir. Kamu kurum ve\nkuruluşları kendilerinden istenen bütün bilgileri vermekle yükümlüdürler. (3) Bu\nşekilde elde edilen bilgilerden ticari sır niteliğinde olanların gizliliğine\nuyulur. ( 4) Başkanlık, görevleri ile ilgili olarak ihtiyaç duyduğu konularda araştırma,\netüt ve proje ile uluslararası ikili ve çok taraflı temas ve toplantılar\ndüzenleme ve bunlarla ilgili her türlü mal ve hizmetlerin sağlanması gibi\nişleri yerli ve yabancı gerçek ve tüzel kişilere sözleşme veya pazarlık\nsuretiyle yaptırabilir ve bu konularla ilgili mal ve hizmet satın alabilir. (5) (Mülga:RG-1/9/2018-30522 - CK-16/1 md.) Yöneticilerin sorumluluğu MADDE\n14 - (1) Başkanlıkta görev\nyapan her kademedeki yöneticiler yapmakla yükümlü bulundukları hizmet veya\ngörevleri, Cumhurbaşkanı tarafından verilecek emir ve direktifler ile sıralı yöneticiler\ntarafından verilecek emir ve talimatlar yönünde mevzuata uygun olarak\ndüzenlemek ve yürütmekten bir üst kademeye karşı sorumludur. Düzenleme görev ve yetkisi MADDE 15 - (1) Başkanlık; görev,\nyetki ve sorumluluk alanına giren konularda idarî düzenlemeler yapabilir. Yetki devri MADDE\n16 - (1) Başkan sınırlarını açıkça belirlemek şartıyla yetkilerinden bir kısmını\nastlarına devredebilir. Ancak yetki devri, yetki devreden amirin sorumluluğunu\nkaldırmaz. Personel\nistihdamı, çalıştırılması ve özel gelir MADDE\n17 - (1) Başkanlık personeli 657 sayılı Devlet Memurları\nKanununa tabidir. Başkanlıkta, 27/6/1989\ntarihli ve 375 sayılı Kanun Hükmünde Kararnamenin ek 26 ncı ve ek 31 inci\nmaddeleri çerçevesinde personel istihdam edilebilir. Ayrıca aynı Kanun Hükmünde\nKararnamenin ek 25 inci maddesi çerçevesinde Başkanlığa kurumlar arası geçici\ngörevlendirme yapılabilir. (İptal cümle: Anayasa Mahkemesinin 28/9/2023 tarihli ve\nE.: 2018/128; K.: 2023/159 sayılı Kararı ile) [16] (2)\nCumhurbaşkanlığına bağlı saray, köşk, kasır, müze ve fabrikalardan sağlanan her\ntürlü gelir ile bunların bakım ve onarımı için yapılan şartlı bağışlar ve\nyardımlar hakkında, 21/7/1983 tarihli ve 2863 sayılı Kültür ve Tabiat\nVarlıklarını Koruma Kanununun ek 7 nci maddesi çerçevesinde işlem yapılır. (3) (Ek:RG-1/9/2018-30522\n- CK-16/1 md.) (İptal: Anayasa Mahkemesinin 28/9/2023 tarihli ve\nE.: 2018/128; K.: 2023/159 sayılı Kararı ile) (4) (Ek:RG-1/9/2018-30522 - CK-16/1 md.) (Değişik:RG-11/11/2019-30945-CK-51/4\nmd.) (İptal: Anayasa Mahkemesinin 28/9/2023 tarihli ve E.: 2018/128;\nK.: 2023/159 sayılı Kararı ile.) Güvenlik\nve emniyet hizmetleri MADDE 17/A - (Ek:RG-11/11/2019-30945-CK-51/5 md.) (1) Başkanlığın\nyönetim ve sorumluluğunda bulunan saray, köşk, kasır, müzeler ve tarihi\nfabrikalar ile bina ve tesislerin iç güvenliği Başkanlık tarafından belirlenen\nusul ve esaslar çerçevesinde Başkanlıkça, dış güvenlik ve emniyet tedbirleri\nise bulundukları ildeki kolluk kuvvetleri vasıtasıyla valiliklerce sağlanır. Kadrolar MADDE 18 - (1) Kadro ve pozisyonların\ntespiti, ihdası, kullanımı ve iptali ile kadro ve pozisyonlara ilişkin diğer\nhususlar, Genel Kadro ve Usulü Hakkında Cumhurbaşkanlığı Kararnamesi\nhükümlerine göre düzenlenir. (2) (Ek:RG-1/9/2018-30522\n- CK-16/1 md.) Ekli (1) sayılı listede yer alan kadrolar ihdas edilerek 2\nsayılı Genel Kadro ve Usulü Hakkında Cumhurbaşkanlığı Kararnamesinin eki (I)\nsayılı cetvele “Milli Saraylar İdaresi Başkanlığı” bölümü olarak eklenmiştir. [17] (3) (Ek:RG-9/11/2022-32008-CK-113/4\nmd.) (İptal: Anayasa Mahkemesi’nin 13/9/2023 tarihli ve E.: 2023/7, K.:\n2023/150 sayılı Kararı ile.) (4) (Ek:RG-9/11/2022-32008-CK-113/4\nmd.) (İptal: Anayasa Mahkemesi’nin 13/9/2023 tarihli ve E.: 2023/7, K.:\n2023/150 sayılı Kararı ile.) Atıflar MADDE\n19 - (1) Mevzuatta Milli\nSaraylar İdaresi Başkanlığının görevleriyle ilgili olarak Türkiye Büyük\nMillet Meclisi Başkanlığı İdari Teşkilatına yapılmış olan atıflar Milli Saraylar İdaresi Başkanlığına yapılmış\nsayılır. Uzman istihdamı MADDE 19/A - (Ek:RG-1/9/2018-30522\n- CK-16/1 md.) (1) Başkanlıkta 657\nsayılı Kanunun ek 41 inci maddesine göre araştırma, analiz, teftiş, denetim,\ninceleme ve soruşturma yetkisini haiz Milli Saraylar Uzmanı ve Milli Saraylar Uzman\nYardımcısı istihdam edilebilir. (Mülga ikinci cümle:RG-4/10/2024-32682-C.K.-164/10\nmd.) Geçiş hükmü GEÇİCİ MADDE 1 – (Değişik:RG-1/9/2018-30522\n- CK-16/1 md.) (1) 2/7/2018 tarihli ve\n703 sayılı Kanun Hükmünde Kararname ile Milli Saraylar İdaresi Başkanlığına\ndevredilen Türkiye Büyük Millet Meclisine bağlı milli saraylara ilişkin\nhizmetler, anılan Kanun Hükmünde Kararnamenin yayımı tarihi itibarıyla bu\nbirimlerde istihdam edilmekte olan görevli personel eliyle başka hiçbir işleme\ngerek kalmaksızın yürütülmeye devam olunur. Bu\nfıkra uyarınca görevlendirilen personel, mevcut kadro veya pozisyonlarıyla\nBaşkanlıkta durumlarına uygun kadro veya pozisyonlara atanabilir. Bu fıkra\nuyarınca atananların kadro veya pozisyonları başka bir işleme gerek kalmaksızın\nihdas edilmiş ve 2 sayılı Genel Kadro ve Usulü Hakkında Cumhurbaşkanlığı\nKararnamesinin eki cetvellerin ilgili bölümüne eklenmiş sayılır. (2) Başkanlığın 2018 mali\nyılı harcamaları Hazine ve Maliye Bakanlığınca yeni bir düzenleme yapılıncaya\nkadar Cumhurbaşkanlığının 2018 yılı bütçesinde yer alan ödeneklerden\nkarşılanır. (3) (İptal: Anayasa\nMahkemesinin 28/9/2023 tarihli ve E.: 2018/128; K.: 2023/159 sayılı\nKararı ile.) (4) (İptal: Anayasa\nMahkemesinin 28/9/2023 tarihli ve E.: 2018/128; K.: 2023/159 sayılı\nKararı ile.) (5) Bu fıkranın\nyayımlandığı tarih itibarıyla Ankara Palas Devlet Konukevi Döner Sermaye\nİşletmesi başkaca bir işleme gerek kalmaksızın kapatılmıştır. Ankara Palas\nbinası ve üzerinde bulunduğu taşınmaz, Başkanlık görev ve hizmetleri kapsamında\nistifade edilmek üzere Başkanlığa tahsis edilmiştir. Ankara Palas Devlet Konukevi\nDöner Sermaye İşletmesine ait her türlü borç ve alacaklar, doğmuş ve doğacak\nhak ve yükümlülükler, yazılı ve elektronik ortamdaki her türlü kayıt ve\ndokümanlar başkaca bir işleme gerek kalmaksızın Dışişleri Bakanlığına\ndevredilmiştir. Her türlü taşınır, araç, gereç, demirbaş ve malzemenin devri\nDışişleri Bakanlığı ile Başkanlık arasında yapılacak protokole göre\ngerçekleştirilir. Ankara Palas Devlet Konukevi Döner Sermaye İşletmesinin taraf\nolduğu sözleşmelerde Dışişleri Bakanlığı başkaca bir işleme gerek kalmaksızın\ntaraf sıfatını kazanır. Ankara Palas Devlet Konukevi Döner Sermaye İşletmesiyle\nilgili açılmış ve açılacak davalar, takipler ile alternatif uyuşmazlık çözüm\nyollarında Dışişleri Bakanlığı başkaca bir işleme gerek kalmaksızın taraf\nsıfatını kazanır. Bu fıkranın yayımlandığı tarih itibarıyla Ankara Palas Devlet\nKonukevi Döner Sermaye İşletmesinde çalışan sözleşmeli personel, mevcut mali ve\nsosyal hakları ve “sözleşmeli hizmet personeli” unvanıyla başkaca bir işleme\ngerek kalmaksızın Dışişleri Bakanlığına devredilmiş ve pozisyonları Dışişleri\nBakanlığı adına ihdas, tahsis ve vize edilmiş sayılır. Ankara Palas Devlet\nKonukevi Döner Sermaye İşletmesi bünyesinde personel çalıştırılmasına dayalı\nhizmet alım sözleşmeleri kapsamında yükleniciler tarafından 4/12/2017 tarihi\nitibarıyla çalıştırılmakta olanlardan 375 sayılı Kanun Hükmünde Kararnamenin\ngeçici 23 üncü maddesi çerçevesinde sürekli işçi kadrolarına atananlar, Dışişleri\nBakanlığı adına vize ve ihdas edilmiş sayılan sürekli işçi kadrolarına başkaca\nbir işleme gerek kalmaksızın atanmış sayılır. (6) (Ek:RG-6/9/2019-30880-C.K.-44/1\nmd.) Topkapı Sarayı, bu Cumhurbaşkanlığı Kararnamesi kapsamında\nyönetim, restorasyon, tanıtım ve diğer tüm hizmetleri Başkanlıkça yürütülmek\nüzere bu fıkranın yayımlandığı tarih itibarıyla Başkanlığa tahsis edilmiştir.\nTopkapı Sarayına ilişkin hizmetlerde kullanılan her türlü taşınır, taşıt, araç,\ngereç ve malzeme, yazılı ve elektronik ortamdaki her türlü kayıtlar ve\ndokümanlar; bu fıkranın yürürlüğe girdiği tarih itibarıyla başka hiçbir işleme\ngerek kalmaksızın Başkanlığa devredilmiş sayılır. Topkapı Sarayının\nmüştemilatında yer alan mülkiyeti Hazineye ait veya Devletin hüküm ve tasarrufu\naltındaki taşınır ve taşınmazlar (Darphane binalarının tamamı dâhil), başka\nhiçbir işleme gerek kalmaksızın tahsis amacına uygun olarak kullanılmak üzere\nBaşkanlığa tahsis edilmiş sayılır. Topkapı Sarayına ilişkin olarak yürütülen\nhizmetlerden doğan (Kültür ve Turizm Bakanlığı Döner Sermaye İşletmesi Merkez\nMüdürlüğüne ait olanlar dâhil) her türlü borç ve alacaklar, hak ve\nyükümlülükler Başkanlığa devredilmiştir. Kültür ve Turizm Bakanlığınca Topkapı\nSarayına ilişkin yürütülen (Kültür ve Turizm Bakanlığı Döner Sermaye İşletmesi\nMerkez Müdürlüğünce yapılanlar dâhil) hizmetlerden dolayı söz konusu Bakanlığın\nveya Döner Sermaye İşletmesinin taraf olduğu sözleşmeler ile açılmış ve\naçılacak davalar, takipler ile alternatif uyuşmazlık çözüm yollarında Başkanlık\nbaşkaca bir işleme gerek kalmaksızın taraf sıfatını kazanır. Topkapı Sarayına\nilişkin yapılan sözleşme ve bağıtlardan paraya taalluk eden miktarlar ilgili\nyükleniciler tarafından başka bir işleme gerek kalmaksızın Milli Saraylar\nİdaresi Başkanlığı adına açılmış olan özel gelir hesabına yatırılır. Topkapı\nSarayına ilişkin hizmetler, bu fıkranın yayımı tarihi itibarıyla bu hizmetler\nkapsamında Kültür ve Turizm Bakanlığına (Kültür ve Turizm Bakanlığı Döner\nSermaye İşletmesi Merkez Müdürlüğüne ait olanlar dâhil) ait kadro ve\npozisyonlarda istihdam edilmekte olan görevli personel eliyle altı ay süreyle\nyürütülmeye devam olunur. (İptal sekizinci ve dokuzuncu cümle: Anayasa\nMahkemesinin 28/9/2023 tarihli ve E.: 2018/128; K.: 2023/159 sayılı\nKararı ile) (İptal onunucu ve onbirinci cümle: Anayasa Mahkemesinin 28/9/2023\ntarihli ve E.: 2018/128; K.: 2023/159 sayılı Kararı ile.) (7) (Ek:RG-6/9/2019-30880-C.K.-44/1\nmd.) Kültür ve Turizm Bakanlığınca Topkapı Sarayına ilişkin olarak\nbaşlatılmış olan restorasyon faaliyetlerine ait giderlerden 2019 yılına taalluk\nedenler anılan Bakanlığın 2019 yılı bütçesindeki yatırım ödeneklerinden\nkarşılanır. Yürürlük MADDE\n20 - (1) Bu Cumhurbaşkanlığı\nKararnamesi yayımı tarihinde yürürlüğe girer. Yürütme MADDE 21 - (1)\nBu Cumhurbaşkanlığı Kararnamesi hükümlerini Cumhurbaşkanı\nyürütür. 12 SAYILI\nCUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 12\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 16 1/9/2018 1,\n  4, 5/A, 6, 7, 7/A, 8, 8/A, 9, 10, 11/A, 11/B, 13, 17, 18, 19/A, GEÇİCİ MADDE\n  1, EK 1 SAYILI LİSTE 1/9/2018 44 6/9/2019 Geçici\n  Madde 1 6/9/2019 51 11/11/2019 5/A, 7, 10, 17, 17/A 11/11/2019 97 29/3/2022 4, 8, 8/A, 10, 12, 17 29/3/2022 113 9/11/2022 4,7,8,12 9/11/2022 Anayasa Mahkemesi’nin 13/9/2023 tarihli\n  ve E.: 2023/7, K.: 2023/150 sayılı Kararı 10/11/2023 4, 8 10/11/2023 18 Kararın Resmî Gazete’de yayımlanmasından\n  başlayarak dokuz ay sonra (10/8/2024) Anayasa Mahkemesinin 28/9/2023 tarihli ve\n  E.: 2018/128; K.: 2023/159 sayılı Kararı 5/12/2023 17 nci maddesinin birinci fıkrası, 17 nci maddesinin üçüncü fıkrası, Geçici 1 inci Madde altıncı fıkrasının\n  sekiz ve dokuzuncu cümleleri 5/12/2023 Geçici 1 inci Madde üçüncü fıkrası, Geçici 1 inci Madde dördüncü fıkrası, Geçici 1 inci Madde altıncı fıkrasının on\n  ve on birinci cümleleri, 17 nci maddesinin dördüncü fıkrası 5/9/2024 164 4/10/2024 19/A 4/10/2024 168 25/12/2024 13 25/12/2024 Anayasa Mahkemesinin 1/2/2024 tarihli ve\n  E.:2022/69; K.:2024/27 sayılı Kararı 5/6/2024 4 Kararın Resmî Gazete’de yayımlanmasından\n  başlayarak dokuz ay sonra (5/3/2025) [1] 1 /9/2018 tarihli ve 30522 sayılı Resmî Gazete’de yayımlanan\n16 sayılı Cumhurbaşkanlığı Kararnamesinin 1 inci maddesiyle, bu maddede yer\nalan “amacı,” ibaresinden sonra gelmek üzere “ merkezi\nİstanbul’da bulunan genel bütçeli” ibaresi eklenmiştir. [2] 9/11/2022\ntarihli ve 32008 sayılı Resmî Gazete’de yayımlanan 113 sayılı Cumhurbaşkanlığı\nKararnamesinin 1 inci maddesiyle bu fıkraya (d) bendinden sonra gelmek üzere\n(e) bendi eklenmiş ve sonraki bent buna göre teselsül ettirilmiştir. [3] Anayasa Mahkemesinin 1/2/2024 tarihli ve E.:2022/69; K.:2024/27\nsayılı Kararı ile bu fıkrada yer alan “…veya kamu kurum ve kuruluşlarının\nmüzelerinin yönetimini devralabilir” ibaresi iptal edilmiştir. [4] 11/11/2019 tarihli ve 30945 sayılı Resmî Gazete’ de yayımlanan 51 sayılı\nCumhurbaşkanlığı Kararnamesinin 1 inci maddesiyle bu fıkrada yer alan “Kurulun”\nibaresi “Kurul ile danışmanlık ve ihtisas komitelerinin” şeklinde\ndeğiştirilmiştir. [5] Bu madde\nbaşlığı “ Müzecilik\nve Tanıtım Başkanlığı” iken, 1 /9/2018 tarihli\nve 30522 sayılı Resmî Gazete’de yayımlanan\n16 sayılı Cumhurbaşkanlığı Kararnamesinin 1 inci maddesiyle metne işlendiği\nşekilde değiştirilmiştir. [6] 9/11/2022\ntarihli ve 32008 sayılı Resmî Gazete’de yayımlanan 113 sayılı Cumhurbaşkanlığı\nKararnamesinin 2 nci maddesiyle bu fıkraya (d) bendinden sonra gelmek üzere (e)\nbendi eklenmiş ve sonraki bent buna göre teselsül ettirilmiştir. [7] 11/11/2019\ntarihli ve 30945 sayılı Resmî Gazete’ de yayımlanan 51 sayılı Cumhurbaşkanlığı\nKararnamesinin 2 nci maddesiyle bu bentte yer alan “yapmak” ibaresinden sonra\ngelmek üzere “, geleneksel el sanatlarının sürdürülmesine yönelik faaliyetlerde\nbulunmak” ibaresi eklenmiştir. [8] Bu\nmadde başlığı “Restorasyon ve Teknik Uygulamalar Başkanlığı”\niken, 1 /9/2018 tarihli ve 30522\nsayılı Resmî Gazete’de yayımlanan 16 sayılı Cumhurbaşkanlığı Kararnamesinin 1\ninci maddesiyle metne işlendiği şekilde değiştirilmiştir. [9] 29/3/2022\ntarihli ve 31793 sayılı Resmî Gazete’de yayımlanan 97 sayılı Cumhurbaşkanlığı\nKararnamesinin 2 nci maddesiyle, bu maddenin birinci fıkrasına (b) bendinden\nsonra gelmek üzere (c) bendi eklenmiş ve mevcut (c) bendi (ç) bendi olarak\nteselsül ettirilmiştir. [10] 9/11/2022\ntarihli ve 32008 sayılı Resmî Gazete’de yayımlanan 113 sayılı Cumhurbaşkanlığı\nKararnamesinin 3 üncü maddesiyle bu fıkraya (c) bendinden sonra gelmek üzere (ç)\nbendi eklenmiş ve sonraki bent buna göre teselsül ettirilmiştir. [11] 9/11/2022\ntarihli ve 32008 sayılı Resmî Gazete’ de yayımlanan 113 sayılı Cumhurbaşkanlığı\nKararnamesinin 3 üncü maddesiyle bu bentte yer alan “röleve, restorasyon ve\nrestitüsyon projelerini hazırlamak ve yürütmek;” ibaresinden sonra gelmek üzere\n“restorasyonu yapılan tarihi mekânların elektrik ve mekanik proje ve uygulamasını\nyürütmek;” ibaresi eklenmiştir. [12] Bu\nmadde başlığı “Destek Hizmetleri Başkanlığı” iken, 1 /9/2018 tarihli ve 30522 sayılı Resmî Gazete’de yayımlanan 16 sayılı Cumhurbaşkanlığı Kararnamesinin\n1 inci maddesiyle metne işlendiği şekilde değiştirilmiştir. [13] 1 /9/2018 tarihli ve 30522 sayılı Resmî Gazete’de yayımlanan\n16 sayılı Cumhurbaşkanlığı Kararnamesinin 1 inci maddesiyle, bu maddenin birinci\nfıkrasına (b) bendinden sonra gelmek üzere (c), (ç), (d) ve (e) bentleri\neklenmiş ve mevcut (c) bendi (f) bendi olarak teselsül ettirilmiştir. [14] 11/11/2019\ntarihli ve 30945 sayılı Resmî Gazete’ de yayımlanan 51 sayılı Cumhurbaşkanlığı\nKararnamesinin 3 üncü maddesiyle bu bentte yer alan “Güvenlik ve sivil savunma”\nibaresi “Koruma ve güvenlik” şeklinde değiştirilmiştir. [15] 25/12/2024\ntarihli ve 32763 sayılı Resmî Gazete’de yayımlanan 168 sayılı Cumhurbaşkanlığı\nKararnamesinin 1 inci maddesiyle, bu fıkrada yer alan “kamu\nkurumu niteliğindeki kuruluşlar ile” ibaresinden sonra gelmek üzere\n“Cumhurbaşkanları adına kurulmuş müzeler bakımından bu amaçla kurulmuş\nvakıflarla” ibaresi eklenmiştir. [16] 1/9/2018\ntarihli ve 30522 sayılı Resmî Gazete’de yayımlanan 16 sayılı Cumhurbaşkanlığı\nKararnamesinin 1 inci maddesiyle, bu fıkrada yer alan \"ve ek 28 inci\nmaddeleri\" ibaresi \"ve ek 31 inci maddeleri\" şeklinde\ndeğiştirilmiştir. [17] Bu\nfıkrada belirtilen ekli listeyi görmek için 1/9/2018 tarihli ve 30522 sayılı\nResmî Gazete’ye bakınız."},
{"url": "https://www.mevzuat.gov.tr/mevzuat?MevzuatNo=11&MevzuatTur=19&MevzuatTertip=5", "full_text": "DEVLET ARŞİVLERİ\n  BAŞKANLIĞI HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin\n  Sayısı         : 11 Yayımlandığı Resmî Gazetenin Tarihi –\n  Sayısı : 16/7/2018 - 30480 Amaç MADDE 1 – (1) Bu\nCumhurbaşkanlığı Kararnamesinin amacı, Devlet\nArşivleri Başkanlığının kuruluş, görev\nve yetkilerine ilişkin usul ve esasları düzenlemektir. Kapsam MADDE 2 – (1) Bu Cumhurbaşkanlığı Kararnamesi, Türkiye\nBüyük Millet Meclisi ve Milli İstihbarat Teşkilatı Başkanlığı hariç olmak üzere\n10/12/2003 tarihli ve 5018 sayılı Kamu Malî Yönetimi ve Kontrol Kanununa ekli\ncetvellerde yer alan kamu idarelerini, Genelkurmay Başkanlığını, Kuvvet\nKomutanlıklarını, mahalli idareler (köyler hariç) ve bunların bağlı\nkuruluşlarını, kamu tüzel kişiliğini haiz diğer kurum, kuruluş, enstitü,\nteşebbüs, teşekkül, birlik, fon gibi adlarla kurulmuş olan bütün kamu kurum ve\nkuruluşlarını, kamu kurumu niteliğindeki meslek kuruluşlarını, vergi muafiyeti\ntanınan vakıfları ve kamu yararına çalışan dernekleri kapsar. Kuruluş MADDE 3 – (1) A rşiv hizmet ve\nfaaliyetlerini düzenlemek ve kamuda belge yönetimini sağlamak üzere Cumhurbaşkanlığına bağlı olarak genel bütçeye tabi Devlet\nArşivleri Başkanlığı kurulmuştur. Tanımlar MADDE 4 – (1) Bu Cumhurbaşkanlığı Kararnamesinde\ngeçen; a) Arşiv belgesi: Son işlem tarihi üzerinden yirmi yıl geçmiş veya\nüzerinden on beş yıl geçtikten sonra kesin sonuca bağlanmış olup da işlevi\nbulunmayan, varsa tâbi olduğu mevzuattaki saklama sürelerini tamamlaması\nnedeniyle Devlet Arşivleri Başkanlığına devredilmesi gereken belgeyi, b) Arşivci: Arşiv bilimi ve arşivcilik meslek ilkeleri çerçevesinde\nbelgelerin belirlenmesi, tanımlanması, tasnifi, korunması ve erişim işlemlerini\nyerine getiren kişiyi, c) Arşivlik belge: Süre bakımından arşiv belgesi vasfını kazanmayan veya\nbu süreyi doldurmasına rağmen güncelliğini kaybetmeyen, hizmetin yürütülmesi\naçısından işlevi olan, birim veya merkezi arşivde saklanan belgeyi, ç) A yıklama:\nArşiv belgesi ile cari işlemleri devresinde bir değere sahip olduğu halde\nhukuki değerini ve delil olma özelliğini kaybetmiş, gelecekte herhangi bir\nnedenle kullanılmasına gerek görülmeyen her türlü malzemenin birbirinden\nayrımı, d) Başkan: Devlet Arşivleri Başkanını, e)\nBaşkanlık: Devlet Arşivleri Başkanlığını, f) Belge: Gerçek ve tüzel kişilerin iş ve işlemleri neticesinde\noluşturulan, bilgi içeren, yazılmış, çizilmiş, resmedilmiş, görüntülü, sesli\nveya elektronik kaydı, g)\nBelge restoratörü: Hasar görmüş veya yıpranmış belgelerin aslına uygun olarak\nonarımını yapan kişiyi, ğ) Belge yönetimi: Belgenin üretiminden itibaren belirlenen ölçütler\nçerçevesinde değerlendirme, düzenleme, ayıklama ve hizmete sunma\nfaaliyetlerinin tümünü, h) Devlet Arşiv Ağı:\nAraştırmaya açılan arşivlere tek merkezden erişim sağlanması amacıyla kurulan\nbilişim ağını, ı) Devlet Arşiv Veri Merkezi: Kamu\nkurum ve kuruluşları tarafından üretilmiş belgelerin bir sistem içerisinde\nsaklandığı ve kontrollü bir şekilde erişilebildiği merkezi, i) Dijitalleştirme: Kâğıt ortamındaki belgenin tarayıcı, kamera gibi\ncihazlar veya yenilikçi teknikler kullanılarak sayısal ortama aktarılmasını, j) Dosya\nplanı: Belge dosyalarının düzenleme, depolama ve erişimi için hazırlanan\nçeşitli simge türlerine göre adlandırılan sınıflandırmayı, k) İmha: Saklanmasına gerek\ngörülmeyen, arşiv belgesi veya arşivlik belge dışında kalan, hukuki kıymetini\nve delil olma vasfını kaybetmiş belgelerin yok edilme işlemini, l)\nÖzel Arşiv: Kamuya ait olmayan kurumların, kuruluşların, aile ve gerçek\nkişilerin arşivlerini, m)  Sertifika: Kamu kurum ve\nkuruluşlarında arşiv hizmetlerini yürütecek personel ile özel arşiv\nbelgelerinin sahiplerine verilen tescil bilgilerinin yer aldığı belgeyi, n) Tasnif: Arşivciliğin temel ilke ve teknikleri uygulanarak\narşiv belgelerinin düzenlenmesi çalışmalarını, o) Yükümlü: Bu Cumhurbaşkanlığı\nKararnamesi kapsamında yer alan idareleri, ifade eder. Görev MADDE 5 – (1) Devlet Arşivleri B aşkanlığının\ngörevleri şunlardır: a) Devlet\narşivlerine ilişkin esasları belirlemek, bunların uygulanmasını takip etmek ve\ndenetlemek. b) Devlet ve\nkişilerin ulusal ve uluslararası haklarını belgelemek ve korumak. c) Kamu, özel\nve yurt dışı arşivlerinde bulunan devlet ve millet hayatını ilgilendiren\nbelgeleri tespit ve tescil etmek, sertifikalandırmak, korumak, gerektiğinde\nsatın alarak Devlet Arşivlerine kazandırmak, bunların tasnifini yaparak\naraştırmaya açmak. ç) Arşiv\nbelgelerinin tahribini önleyecek tedbirleri almak, arşiv laboratuvarı kurmak\nveya laboratuvar hizmeti satın almak, bunların tamir, konservasyon ve\nrestorasyonunu yapmak veya yaptırmak. d) Arşivlerde\ngerçekleştirilecek mikrofilm ve dijitalleştirme faaliyetleri ile yenilikçi\ntekniklerin uygulanması alanında usul ve esasları belirleyerek rehberlik yapmak\nve bu alanda koordinasyonu yürütmek. e) Devlet\nArşiv Ağını ve Devlet Arşivi Veri Merkezini oluşturmak, koordine etmek,\naraştırmaya açık bilgi ve belgeleri kullanıma sunmak. f)\nArşivlerden yararlanma usul ve esasları belirleyerek arşivlere erişimi\nartırmak. g) Kâğıt ve\nelektronik ortamda oluşturulan arşiv belgelerinin her türlü güvenliğine ilişkin\nönlemlerin alınmasını sağlayacak usul ve esasları belirlemek. ğ) Belge\nyönetimi ve arşivcilik alanında araştırma yapmak veya yaptırmak, rehberlik,\neğitim ve sertifikasyon hizmetlerini sunmak, yerli, yabancı kuruluşlar ve\nüniversitelerle işbirliği yapmak. h) Tarihî ve\nkültürel değeri olan arşiv belgelerini tanıtmak, yayın yapmak veya yaptırmak,\narşiv müzesi kurmak, yurt içinde ve yurt dışında sergiler açmak. ı) Kanunlarla\nveya Cumhurbaşkanlığı Kararnameleriyle verilen diğer görevleri yapmak. Başkan MADDE 6  – (1)  Başkan; a) Başkanlığının en üst amiri olup Başkanlığın genel yönetimi ve temsilinden Cumhurbaşkanına karşı sorumludur. b) Cumhurbaşkanı tarafından belirlenen amaç, politika ve\nstratejilere uygun olarak Başkanlığı yönetir. c) Faaliyet alanına giren konularda kamu kurum ve kuruluşları ve\nsivil toplum kuruluşları ile işbirliği ve koordinasyonu sağlar. ç) Mevzuatla veya Cumhurbaşkanınca verilen diğer görevleri yapar. Hizmet birimleri MADDE 7 – (1) Devlet Arşivleri Başkanlığının hizmet birimleri\nşunlardır: a)\nCumhurbaşkanlığı Arşivi Dairesi Başkanlığı. b) Belge Tespit ve Değerlendirme Dairesi Başkanlığı. c) Tasnif ve Araştırma Hizmetleri Dairesi Başkanlığı. ç) Bilgi İşlem ve Elektronik Arşiv Dairesi Başkanlığı. d) Muhafaza ve Bakım Dairesi Başkanlığı. e) Personel ve Eğitim Dairesi Başkanlığı. f) Destek Hizmetleri Dairesi Başkanlığı. g)\nDış İlişkiler ve Tanıtım Dairesi Başkanlığı. ğ)\nStrateji Geliştirme Dairesi Başkanlığı. h)\nÖzel Kalem Müdürlüğü. Cumhurbaşkanlığı\nArşivi Dairesi Başkanlığı MADDE 8 – (1) Cumhurbaşkanlığı Arşivi Dairesi\nBaşkanlığının görevleri şunlardır: a) Atatürk\nve sonraki Cumhurbaşkanları dönemlerine ait bilgi, belge, eşya, fotoğraf ve\nbenzeri kaynakları derlemek ve arşivlemek. b)\n(a) bendinde belirtilen kaynaklardan gerekli görülenlerin yayımlanması ve\naraştırmacıların hizmetine sunulması ile ilgili çalışmaları yapmak. c)\nBaşkan tarafından verilen diğer görevleri yapmak. Belge Tespit ve Değerlendirme Dairesi Başkanlığı MADDE 9 – (1) Belge\nTespit ve Değerlendirme Dairesi Başkanlığının görevleri\nşunlardır: a) Kamu, özel ve yurt dışı arşivlerinde bulunan devlet ve millet hayatını\nilgilendiren belgeleri tespit etmek, toplamak, korumak, gerektiğinde satın\nalarak arşive kazandırmak. b) Kamu kurum ve kuruluşlarının arşiv, ayıklama ve imha, saklama süreli\nstandart dosya planı ve belge devir teslim faaliyetlerine yönelik rehberlik,\neğitim ve denetim hizmetleri vermek. c) Kamu kurum ve kuruluşlarının yıllık arşiv faaliyet raporlarını\nincelemek ve değerlendirmek. ç ) Kamu kurum ve kuruluşlarının\narşivlerinde bekleme süresi dolan belgelerin saklama, ayıklama ve\nimha onayı süreçlerini yürütmek ve denetlemek. d) Başkan\ntarafından verilen diğer görevleri yapmak. Tasnif ve Araştırma Hizmetleri Dairesi Başkanlığı MADDE 10 – (1) Tasnif ve Araştırma\nHizmetleri Dairesi Başkanlığının\ngörevleri şunlardır: a) Arşiv belgelerini derlemek, korumak ve tasnif çalışmalarını yapmak. b) Kişi ve devlet haklarını belgelemek. c)Yükümlülerin\narşiv hizmet ve faaliyetlerinin yürütülmesini sağlayacak tedbirleri almak,\nbilgi ve belgeye erişimi sağlamak. ç) Kişisel\nbilgilerin gizliliği sağlanarak arşivlerin erişim ve kullanılabilirliğini\narttırmak amacıyla arşivlerden yararlanma usul ve esaslarını belirlemek,\naraştırma taleplerini değerlendirmek ve gerektiğinde izin vermek. d) Arşiv, araştırma ve akreditasyon hizmetlerine ilişkin istatistiki\nverileri toplamak, değerlendirmek, gerektiğinde diğer arşivlerle paylaşmak. e) Tasnif çalışmaları tamamlanmış, kataloğu hazırlanmış ve sisteme\naktarılmış arşiv fonlarının araştırmaya açılmasıyla ilgili işlemleri yürütmek. f) 9/10/2003 tarihli ve 4982 sayılı Bilgi Edinme Hakkı\nKanunu çerçevesindeki talepleri ve kamu kurum ve kuruluşlarının taleplerini\nusulüne uygun olarak karşılamak. g) Başkan tarafından verilen diğer görevleri yapmak. Bilgi İşlem ve Elektronik Arşiv Dairesi\nBaşkanlığı MADDE 11 – (1) Bilgi İşlem\nve Elektronik Arşiv Dairesi\nBaşkanlığının görevleri şunlardır: a)\nBaşkanlığın bilişim sistemini kurmak, işletmek, bakım ve onarımlarını yapmak\nveya yaptırmak. b)\nBaşkanlığın bilgi güvenliği politikasını oluşturmak. c)\nBaşkanlığın sisteminde bulunan verilerin güvenliğini sağlamak. ç)\nBaşkanlığın görev alanına giren konularda ulusal ve uluslararası düzeyde,\nsistemler arası çevrim içi ve çevrim dışı veri akışını, veri paylaşımını ve\nkoordinasyonu sağlamak. d)\nBilişim teknolojisinin gelişimini izlemek, bilgi işlem donanım ve\nyazılımlarının kullanılmasında diğer kamu kurum ve kuruluşlarıyla işbirliği\nyapmak. e) Devlet Arşiv Ağını\noluşturmak, koordine etmek, araştırmaya açık bilgi ve belgeleri hizmete sunmak. f) Başkanlığa devredilecek elektronik ortamdaki arşiv\nbelgelerinin devri hususunda usul ve esasları belirlemek. g ) Elektronik belge yönetimi ve arşivleme sistemleri\nuygulamalarında bulunması gerekli belge yönetimi ve temel arşivcilik\nfonksiyonlarını belirlemek ve tanımlamak. ğ) Mikrofilm ve dijitalleştirme faaliyetleri ile yenilikçi tekniklerin\nuygulanması alanında rehberlik ve koordinasyonu yürütmek. h) Başkan tarafından verilen diğer görevleri yapmak. Muhafaza ve Bakım Dairesi Başkanlığı MADDE 12 – (1) Muhafaza ve Bakım Dairesi\nBaşkanlığının görevleri şunlardır: a) Arşiv\nbelgelerinin envanterinin tutulması, kayıt altına alınması, depolanması,\nmuhafazası ve bakım hizmetlerini yürütmek. b) Başkanlığın faaliyetleri çerçevesinde\ntalep edilen belgelerin teslimatı ile ilgili işlemleri yürütmek. c) Depoların\nstandartlara uygun olarak kullanımı için gerekli tedbirleri almak. ç)\nYükümlülerin benzer hizmetleri yürütmesinde rehberlik hizmeti sağlamak. d) Tahribe\nuğramış arşiv belgelerinin aslına uygun olarak konservasyon ve restorasyonunu\nyapmak; bu hizmetlerin yerine getirilebilmesi için atölye ve laboratuvar\nkurmak. e) Başkanlığın imkanları çerçevesinde\nözel arşivlere belge restorasyonu hizmetleri sunmak. f) Kamu kurum\nve kuruluşlarının talepleri doğrultusunda eğitim, rehberlik ve uygulama yapmak\nüzere gerekli görüldüğünde belge restoratörü görevlendirmek. g) Başkan\ntarafından verilen diğer görevleri yapmak. Personel ve Eğitim Dairesi\nBaşkanlığı MADDE 13 – (1) Personel ve Eğitim Dairesi\nBaşkanlığının görevleri şunlardır: a)\nBaşkanlığın personel politikası ve planlaması ile personel sisteminin\ngeliştirilmesi ve performans ölçütlerinin oluşturulması konusunda çalışmalar\nyapmak ve tekliflerde bulunmak. b)\nBaşkanlık personelinin atama, nakil, terfi, emeklilik ve benzeri özlük\nişlemlerini yürütmek. c) Üniversiteler ve ilgili akademik kurum ve kuruluşlarla işbirliği\nyaparak ilmi ve kültürel faaliyetlerde bulunmak. ç) Kurum ve kuruluşların\nsertifikalı eğitim başvurularını değerlendirmek ve sonuçlandırmak. d) Sertifika almaya hak\nkazananların sertifikalarının tescil işlemlerini yapmak veya yaptırmak,\nsertifikasyon hizmetlerini sunmak. e) Arşivciler ile stajyerlerin\neğitimlerini koordine etmek. f) Başkan tarafından verilen\ndiğer görevleri yapmak. Destek\nHizmetleri Dairesi Başkanlığı MADDE 14 – ( 1) Destek Hizmetleri Dairesi Başkanlığının görevleri\nşunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu ve ilgili mevzuat çerçevesinde kiralama\nve satın alma işlerini yürütmek, temizlik, aydınlatma, güvenlik, ısıtma, bakım,\nonarım, taşıma ve benzeri hizmetleri yapmak. b) Başkanlığın taşınır ve\ntaşınmazlarına ilişkin işlemlerini ilgili mevzuat çerçevesinde yürütmek. c)\nTaşınır mal ve malzeme, hurda ve atıklar ve atık kâğıtlarla ilgili işlemleri ve\ndüzenlemeleri yapmak ve yürütmek. ç) Başkan tarafından verilen diğer\ngörevleri yapmak. Dış\nİlişkiler ve Tanıtım Dairesi Başkanlığı MADDE 15 – (1) Dış İlişkiler ve Tanıtım Dairesi\nBaşkanlığının görevleri şunlardır: a) Dünyada meydana gelen arşiv\ngelişmelerini izlemek, bu alandaki eserleri tercüme etmek, yayınlamak ve\nbunları arşivciliğin hizmetine sunmak. b) Diğer ülke ve kuruluşlarla\narşiv alanında işbirliği protokollerini hazırlamak, bunların yayımlanmasını ve\nbu alanda ulusal düzeyde koordinasyonu sağlamak. c) Ülkemizi ilgilendiren yurt\ndışındaki arşiv belgelerini tespit etmek, bunları Başkanlığa kazandırmak. ç) Tarihî ve kültürel değeri\nolan arşiv belgelerini tanıtmak, yayın yapmak veya yaptırmak, arşiv müzesi\nkurmak, ulusal veya uluslararası düzeyde sergi, toplantı ve benzeri etkinlikler\ndüzenlemek. d)\nÇeşitli kamu kurum ve kuruluşları ile özel şahısların elinde bulunan arşiv\nbelgesini tespit etmek, toplamak, gerektiğinde satın almak, tasnif ve tercüme\nederek uygun görülenleri yayımlamak. e) Devlet arşivlerinde ulusal\nve uluslararası alanda ilmi araştırmalar yapacak kurum ve kuruluşlar ile\nCumhurbaşkanlığınca izin verilen üniversite, vakıf, derneklere yapılan belge ve\nhibe yardımını yönetmek. f) Belgeye dayalı her türlü\nilmi araştırmaları mümkün kılacak ve kolaylaştıracak mahiyette katalog ve\nbibliyografyalar yayımlamak. g) Yurt içinde ve yurt dışında\narşivcilik konusundaki yayınları temin ederek bir ihtisas kütüphanesi\noluşturmak. ğ) Başkan tarafından verilen\ndiğer görevleri yapmak. Strateji\nGeliştirme Dairesi Başkanlığı MADDE 16 – (1)\nStrateji Geliştirme Dairesi Başkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Mali Yönetimi ve Kontrol Kanunu ile Bazı\nKanun ve Kanun Hükmünde Kararnamelerde Değişiklik Yapılması Hakkında Kanunun 15\ninci maddesi, Cumhurbaşkanlığı kararnameleri ve diğer mevzuatla strateji\ngeliştirme ve malî hizmetler birimlerine verilen görevleri yapmak. b)\nBaşkan tarafından verilen diğer görevleri yapmak. Özel\nKalem Müdürlüğü MADDE\n17 – (1) Özel Kalem Müdürlüğünün görev ve yetkileri\nşunlardır: a)\nBaşkanın resmi ve özel yazışmalarını yürütmek. b)\nBaşkanın her türlü protokol ve tören işlerini düzenlemek ve yürütmek. c)\nBaşkanın ziyaret, davet, karşılama ve uğurlama, ağırlama, milli ve dini\nbayramlarla ilgili hizmetlerini düzenlemek, yürütmek ve diğer kuruluşlarla\nkoordine etmek. ç)\nBaşkanca verilecek diğer görevleri yapmak. Yükümlülük MADDE\n18 – (1) Bu Cumhurbaşkanlığı\nKararnamesi kapsamına giren ve elinde arşiv belgesi ve arşivlik belge\nbulunduran kurum ve kuruluşlar, ellerinde bulundurdukları arşiv belgesi ile\narşivlik belgeyi her türlü zararlı tesir ve unsurlardan korumak, asli\ndüzenlerine göre tasnif edip saklamak, yönetmelikte belirtilecek bekletme ve\nsaklama süreleri sonunda Devlet Arşivleri Başkanlığına teslim etmek ve\nsaklanmasına gerek kalmayan belgeleri yok etmekle yükümlüdürler. (2)\nArşiv belgesi ve arşivlik belge temliki tasarruflar amacıyla kullanılamaz,\ntahrip ve tahrif edilemez ve yurt dışına çıkartılamazlar. Ayıklama\nve İmha Komisyonlarının teşkili MADDE\n19 – (1) Bu Cumhurbaşkanlığı\nKararnamesi kapsamına giren kurum ve kuruluşların kurum arşivlerinde yapılacak\nayıklama ve imha işlemleri için, bünyelerinde ayıklama ve imha komisyonları\nteşkil edilir. Müsadere\nolunan belge MADDE\n20 – (1) Bu Cumhurbaşkanlığı\nKararnamesi kapsamına giren ve ilgili kanunlara göre suçta kullanıldığı\nanlaşılarak, müsaderesine dair kararı kesinleşen her türlü belge, derhal Devlet\nArşivleri Başkanlığına teslim edilir. İşbirliği ve bilgi toplama MADDE 21 – (1) Başkanlık, görev\nalanına giren konularda bakanlıklar, kamu kurum ve kuruluşları, kamu iktisadi\nteşebbüsleri ve kamu kurumu niteliğindeki kuruluşlar ile yakın işbirliği içinde\nbulunur. (2) Başkanlık, görevleri ile\nilgili olarak gerekli olan bilgileri bütün kamu kurum ve kuruluşlarından\nistemeye yetkilidir. Kamu kurum ve kuruluşları kendilerinden istenen bütün\nbilgiyi vermekle yükümlüdürler. (3) Bu şekilde elde edilen bilgilerden ticari sır niteliğinde\nolanların gizliliğine uyulur. ( 4) Başkanlık, görevleri ile ilgili olarak ihtiyaç duyduğu konularda\naraştırma, etüt ve proje ile uluslararası ikili ve çok taraflı temas ve\ntoplantılar düzenleme ve bunlarla ilgili her türlü mal ve hizmetlerin\nsağlanması gibi işleri yerli ve yabancı gerçek ve tüzel kişilere sözleşme veya\npazarlık suretiyle yaptırabilir ve bu konularla ilgili mal ve hizmet satın alabilir. (5) Bu kapsamdaki faaliyetler ile Başkanlığa teklif edilen\nprojelerin değerlendirilmesi ve desteklenen projelerin izlenmesine ilişkin\nhizmet alımlarında görev alan kamu görevlileri ve hizmetinden yararlanılacak\ndiğer kişiler için ilgili mevzuat hükümleri çerçevesinde yapılacak harcamalar\nBaşkanlık bütçesinden karşılanır. Başkanlıkça desteklenen araştırma-geliştirme\nprojelerinde proje süresi ile sınırlı olmak kaydıyla proje kapsamında görev\nyapan öğretim elemanlarına onaylanan projede belirlenen tutarlar üzerinden\nödeme yapılabilir. Projede görev yapan ve kamu görevlisi olmayan diğer\npersonele onaylanan projede belirlenen tutarlar üzerinden hizmet bedeli\nödenebilir. Yöneticilerin sorumluluğu MADDE\n22 – (1) Başkanlıkta görev yapan her kademedeki\nyöneticiler yapmakla yükümlü bulundukları hizmet veya görevleri, Cumhurbaşkanı\ntarafından verilecek emir ve direktifler ile sıralı yöneticiler tarafından\nverilecek emir ve talimatları yönünde mevzuata uygun olarak düzenlemek ve\nyürütmekten bir üst kademeye karşı sorumludur. Düzenleme görev ve yetkisi MADDE 23 – (1) Başkanlık; görev,\nyetki ve sorumluluk alanına giren konularda idarî düzenlemeler yapabilir. Yetki devri MADDE\n24 – (1) Başkan sınırlarını açıkça belirlemek şartıyla yetkilerinden bir kısmını\nastlarına devredebilir. Ancak yetki devri, yetki devreden amirin sorumluluğunu\nkaldırmaz. Personel\nistihdamı, çalıştırılması ve görevlendirme MADDE\n25 – (1) Başkanlıkta 14/7/1965\ntarihli ve 657 sayılı Devlet\nMemurları Kanununun ek 41 inci maddesine göre Arşiv Uzmanı ve\nArşiv Uzman Yardımcısı istihdam edilebilir. (2) (Mülga:RG-4/10/2024-32682-C.K.-164/9 md.) (3) Başkanlıkta, 657 sayılı Devlet Memurları Kanununa tabi\npersonel istihdam edilir. Ayrıca 27/6/1989 tarihli ve 375\nsayılı Kanun Hükmünde Kararnamenin ek 26 ncı maddesi çerçevesinde sözleşmeli\npersonel istihdam edilebilir ve aynı Kararnamenin ek 25 inci maddesi çerçevesinde\nBaşkanlığa kurumlar arası geçici görevlendirme yapılabilir. Bu suretle\nçalıştırılacakların sözleşme usul ve esasları ile ücret miktarı ve her çeşit\nödemeleri Cumhurbaşkanınca tespit edilir. Kadrolar MADDE 26 – (1) Kadro ve\npozisyonların tespiti, ihdası, kullanımı ve iptali ile kadro ve pozisyonlara\nilişkin diğer hususlar, Genel Kadro ve Usulü Hakkında Cumhurbaşkanlığı\nKararnamesi hükümlerine göre düzenlenir. Kadro ihdası MADDE 27 – (1) Ekli (1) sayılı listede yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki cetvele “Devlet Arşivleri Başkanlığı” bölümü olarak eklenmiştir. [1] Atıflar MADDE 28 – (1) Mevzuatta Başbakanlık Devlet Arşivleri\nGenel Müdürlüğüne yapılan atıflar Devlet Arşivleri Başkanlığına yapılmış\nsayılır. GEÇİCİ MADDE 1 – (1)\nBaşkanlığın 2018 mali yılı harcamaları, Hazine ve Maliye Bakanlığınca yeni bir\ndüzenleme yapılıncaya kadar Cumhurbaşkanlığının 2018 yılı bütçesinde yer alan\nödeneklerden karşılanır. GEÇİCİ\nMADDE 2 – (1) Kapatılan Başbakanlık Devlet Arşivleri\nGenel Müdürlüğü kadro ve pozisyonlarında bu Cumhurbaşkanlığı Kararnamesinin\nyürürlüğe girdiği tarih itibarıyla en az 2 yıl en fazla 10 yıl görev yapmakta\nolan ve lisans eğitimi veren yükseköğretim kurumları veya bunlara denkliği\nYükseköğretim Kurulu tarafından kabul edilen yurtiçi veya yurt dışındaki\nyükseköğretim kurumlarından mezun olanlar; Başkanlıkça belirlenecek usul ve\nesaslara göre, bir defaya mahsus olmak üzere, 6 ay içerisinde yapılacak yazılı\nve sözlü sınavda başarılı olmak şartıyla Arşiv Uzman Yardımcılığı kadrolarına\natanabilir. (2) Kapatılan Başbakanlık Devlet Arşivleri Genel  Müdürlüğü  kadrolarında  çalışmakta\nolup  bu  Cumhurbaşkanlığı  Kararnamesinin   yürürlüğe  girdiği  tarih   itibarıyla \n en   az   10 yıldır görev yapmakta olan ve lisans eğitimi veren yükseköğretim\nkurumları veya bunlara denkliği Yükseköğretim Kurulu tarafından kabul edilen\nyurtiçi veya yurt dışındaki yükseköğretim kurumlarından mezuniyet şartını\ntaşıyanlar, bu Kararnamenin yürürlüğe girdiği tarihten itibaren altı ay içinde,\nBaşkanlıkça belirlenecek usul ve esaslar doğrultusunda, bir defaya mahsus olmak\nüzere, yapılacak yazılı ve sözlü sınavı kazananlar, başarı sırasına göre Arşiv\nUzmanlığı kadrolarına atanabilir. Bu şekilde atanacakların sayısı, Arşiv Uzmanı\ntoplam kadro sayısının yüzde otuzunu geçemez.10 yıldan aşağı hizmeti olanlar\nuzman yardımcısı 10 yıldan fazla hizmeti olanlar uzman kadrolarına\natandıklarında bunlar için ilgili mevzuattaki kısıtlamalar uygulanmaz. Yürürlük MADDE\n29 – (1) Bu Cumhurbaşkanlığı\nKararnamesi yayımı tarihinde yürürlüğe girer. Yürütme MADDE\n30 – (1) Bu Cumhurbaşkanlığı\nKararnamesi hükümlerini Cumhurbaşkanı yürütür. 11\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 11\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 164 4/10/2024 25 4/10/2024 [1] Bu\nmaddede belirtilen ekli listeyi görmek için bu Cumhurbaşkanlığı Kararnamesinin\nyayımlandığı Resmî Gazete’ye bakınız."},
{"url": "https://www.mevzuat.gov.tr/mevzuat?MevzuatNo=10&MevzuatTur=19&MevzuatTertip=5", "full_text": "RESMÎ\n  GAZETE HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 10 Yayımlandığı\n  Resmî Gazetenin Tarihi – Sayısı : 15/7/2018 - 30479 Amaç MADDE 1 - (1) Bu Cumhurbaşkanlığı Kararnamesinin amacı, Türkiye\nCumhuriyeti Resmî Gazete’sinin\niçeriği ile yayımlanmasına ilişkin usul ve esasları belirlemektir. Resmî\nGazete’nin yayımlanması MADDE\n2 - (1)\nResmî Gazete, internet ortamında Cumhurbaşkanlığınca yayımlanır. Ayrıca lüzum\ngörüldüğü takdirde, ihtiyaç duyulan sayıda basılı ortamda da yayımlanabilir. Resmî\nGazete’nin yayımlanacağı günler MADDE 3 - (1)\nResmî Gazete, 17/3/1981 tarihli ve 2429 sayılı Ulusal Bayram ve\nGenel Tatiller Hakkında Kanunda belirtilen ulusal bayram ve genel tatil günleri\ndışında, her gün yayımlanır. Ancak, hizmetin gerektirdiği hallerde ulusal\nbayram ve genel tatil günlerinde de Resmî Gazete yayımlanabilir. (2) Hizmetin gerektirdiği\nhallerde ,\naynı gün içerisinde aynı sayıyı taşımak kaydıyla \"Mükerrer\" şerhi\nverilerek birden çok Resmî Gazete yayımlanabilir. Resmî Gazete’nin içeriği MADDE 4 - (1) Resmî Gazete’de; a) Kanunlar, b) TBMM İçtüzüğü ve Başkanlık Divanınca Resmî Gazete’de\nyayımlanması istenen Türkiye Büyük Millet Meclisi kararları, c) Milletlerarası antlaşmalar ve\nsözleşmeler, ç)\nCumhurbaşkanlığı kararnameleri ile Cumhurbaşkanlığınca Resmi Gazete’de\nyayımlanması uygun görülen karar ve genelgeler, d) Özel kanunlarında\nResmî Gazete’de yayımlanması öngörülen mahkeme kararları, e) 24/5/1984 tarihli ve 3011 sayılı Resmi\nGazete’de Yayımlanacak Olan Yönetmelikler Hakkında Kanunda belirtilen\nyönetmelikler, f) Cumhurbaşkanı yardımcısı ile bakan\natanması, görevine son verilmesi veya istifasına dair işlemler, g) Cumhurbaşkanına vekâlet etme işlemleri, ğ) Bağlı, ilgili veya ilişkili olunan kurum\ndeğişikliklerine dair kararlar, h) Yüksek yargı organlarının üyeliğine\nseçilme kararları, ı) Cumhurbaşkanınca yapılan seçme ve\natamalar ile göreve son vermeler, i) Sınır tespit kararları, idari bağlılık\ndeğişikliğine dair kararlar, belediye kurulmasına dair kararlar, yer adlarının\ndeğiştirilmesine dair kararlar, j) Özel kanunlarında Resmi\nGazete’de yayımlanması belirtilen diğer işlemler, yayımlanır. (2) Birinci fıkrada sayılanlar dışında Resmi Gazete’de yayımlanmasına lüzum görülen hususlar\nCumhurbaşkanlığınca belirlenir. İlanlar MADDE 5 -\n(1) Resmî Gazete’nin İlan Bölümünde; kamu kurum ve kuruluşları, bankalar,\nkamuya yararlı dernekler ve vergi muafiyeti tanınan vakıfların duyuru niteliğindeki\nmetinleri yayımlanır. (2) Kamu kurum ve kuruluşları, personel alımına ilişkin tüm\nilanlarını (ihtiyacını okullara öğrenci almak suretiyle karşılayanlar dâhil),\nResmî Gazete ile Cumhurbaşkanınca belirlenen kurumun internet sitesi ve kendi\ninternet sitelerinde duyurur. İnceleme üzerine\nResmî Gazete’de yayımlanacak düzenlemeler MADDE 6 - (1)\nBakanlıklar ile kamu kurum ve kuruluşları tarafından hazırlanan ve Resmî\nGazete’de yayımlanmak üzere gönderilen yönetmelik, tebliğ ve diğer düzenleyici\nidari işlemlere ilişkin taslaklar Anayasaya, kanunlara, Cumhurbaşkanlığı kararnamelerine,\ngenel hukuk kurallarına, Cumhurbaşkanı programı ile kalkınma plan ve\nprogramlarına uygunluğu yönünden incelenir. Üniversiteler ile kamu kurumu\nniteliğindeki meslek kuruluşları tarafından hazırlanan ve Resmî Gazete’de\nyayımlanmak üzere gönderilen yönetmelik, tebliğ ve diğer düzenleyici idari\nişlemler ise Anayasa ve diğer mevzuata uygunluğu yönünden incelenir. (2) Birinci fıkra\nkapsamında yapılan inceleme sonucunda uygun bulunmayan veya hukuka aykırı\nolduğu tespit edilen taslaklar kurumuna iade edilir. Mevzuatın yürürlüğe girmesi MADDE 7 - (1) Kanunlar, Cumhurbaşkanlığı kararnameleri ve\nyönetmelikler ile diğer düzenlemeler, ayrıca bir yürürlük tarihi belirtilmemiş\nise Resmî Gazete’de yayımlandığı gün yürürlüğe girer. Mevzuat Bilgi Sistemi MADDE 8 - (1) Resmî Gazete’de yayımlanan kanunlar, Cumhurbaşkanlığı kararnameleri,\nyönetmelikler, tebliğler ve diğer düzenleyici idari işlemler Mevzuat Bilgi\nSisteminde tek metin haline getirilir ve güncel olarak yayımlanır. Yönetmelik MADDE 9 - (1) Resmî Gazete’nin yayımlanmasına, düzenine,\nilanlara ve b u Cumhurbaşkanlığı Kararnamesinin uygulanmasına ilişkin diğer usul ve esaslar\nCumhurbaşkanlığı tarafından çıkarılan bir yönetmelikle belirlenir. Yürürlük MADDE 10 - (1) Bu Cumhurbaşkanlığı Kararnamesi yayımı tarihinde\nyürürlüğe girer. Yürütme MADDE 11 - (1) Bu Cumhurbaşkanlığı Kararnamesi hükümlerini\nCumhurbaşkanı yürütür."},
{"url": "https://www.mevzuat.gov.tr/mevzuat?MevzuatNo=9&MevzuatTur=19&MevzuatTertip=5", "full_text": "MİLLETLERARASI\n  ANDLAŞMALARIN ONAYLANMASINA İLİŞKİN USUL\n  VE ESASLAR HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin Sayısı         : 9 Yayımlandığı Resmî Gazetenin Tarihi – Sayısı : 15/7/2018 - 30479 İmza yetkisinin verilmesi MADDE 1 - (1) Milletlerarası\nandlaşmaların parafe edilmesi, imzalanması, nota teatisine konu teşkil etmesi\nveya bu andlaşmalara katılma bildirilerinin yapılması için atanacak Türkiye\nCumhuriyeti temsilcileri ve bu temsilcilerin yetkileri, Cumhurbaşkanı kararıyla\nbelirlenir. Bu kararlar, Resmî Gazete’de yayımlanmaz. Onaylama ve onaylamanın uygun bulunması MADDE 2- (1) Türkiye\nCumhuriyeti adına yabancı devletlerle ve milletlerarası kuruluşlarla yapılacak\nandlaşmalar Cumhurbaşkanı kararı ile onaylanır. Bir milletlerarası andlaşmanın\nonaylanması veya bunlara katılma, ikinci ve üçüncü fıkralarda belirtilen haller\ndışında, onaylamanın veya katılmanın Türkiye Büyük Millet Meclisi tarafından bir\nkanunla uygun bulunmasına bağlıdır. (2)\nMilletlerarası bir andlaşmaya dayanılarak yapılan uygulama andlaşmaları ile\nkanunun verdiği yetkiye dayanılarak yapılan ekonomik, ticari veya teknik\nandlaşmalar Cumhurbaşkanı tarafından doğrudan onaylanır. (3)\nEkonomik, ticari veya teknik münasebetleri düzenleyen ve süresi bir yılı aşmayan\nandlaşmalardan; Devlet maliyesi bakımından yüklenme gerektirmeyen, kişi\nhallerine ve Türk vatandaşlarının yabancı\nmemleketlerdeki mülkiyet haklarına dokunmayan andlaşmalar Cumhurbaşkanınca doğrudan onaylanır. (4)\nTürk kanunlarına değişiklik getiren hükümler içeren her türlü milletlerarası\nandlaşmanın onaylanması veya bunlara katılma, Türkiye Büyük Millet Meclisi\ntarafından onaylamanın veya katılmanın uygun bulunmasına ilişkin bir kanun\nçıkarılmasına bağlıdır. Onaylama MADDE 3- (1) Milletlerarası andlaşmaların onaylanması, bunların feshini ihbar etmemek\nsuretiyle yürürlük süresini uzatma, Türkiye Cumhuriyetini bağlayan bir milletlerarası\nandlaşmanın belli hükümlerinin yürürlüğe konulması için gerekli bildirileri\nyapma, milletlerarası andlaşmaların uygulama alanının değiştiğini tespit etme,\nbunların hükümlerinin uygulanmasını durdurma ve bunları sona erdirme, Cumhurbaşkanı\nkararı ile olur. (2)\nOnaylama konusu olan milletlerarası andlaşmanın Türkçe metni ile andlaşmada\nmuteber olduğu belirtilen dil veya dillerden biri ile yazılmış metni, onaylamaya\nilişkin Cumhurbaşkanı kararına ekli olarak Resmî Gazete’de yayımlanır. (3)\nBir milletlerarası andlaşmanın veya Türkiye Cumhuriyetini bağlayan bir\nmilletlerarası andlaşmanın belli hükümlerinin Türkiye Cumhuriyeti bakımından\nyürürlüğe girdiği, bir milletlerarası andlaşmanın uygulama alanının değiştiği,\nuygulanmasının durdurulduğu ve sona erdiği tarihler; Cumhurbaşkanı kararı ile tespit\nolunarak Resmî Gazete’de yayımlanır. Bir milletlerarası andlaşma, yürürlük\ntarihinin tespitine dair Cumhurbaşkanı kararında belirtilen yürürlüğe giriş\ntarihinde kanun hükmünü kazanır. Yayım MADDE 4- (1) İkinci\nfıkrada belirtilenlerin dışında kalan milletlerarası andlaşmaların onaylanmasına\nilişkin Cumhurbaşkanı kararı ile andlaşmanın Türkçe metni ve andlaşmada\nbelirtilen muteber dil veya dillerden biri ile yazılmış metni Resmî Gazete’de\nyayımlanır. (2) Milletlerarası bir andlaşmaya veya kanunun verdiği\nyetkiye dayanılarak Cumhurbaşkanınca yapılan teknik veya\nidari nitelikteki andlaşmalar; a)\nİktisadi veya ticari nitelikte olmamak, b)\nÖzel hukuk hükümlerine tabi gerçek ve tüzel kişilerin haklarını ilgilendirmemek, c)\nTürk kanunlarına değişiklik getirmemek, kaydıyla Resmî Gazete’de yayımlanmayabilir. Bu fıkrada\nbelirtilen andlaşmaların onaylanmasına ilişkin Cumhurbaşkanı\nkararları da Resmî Gazete’de yayımlanmayabilir. Hazırlık çalışmaları MADDE 5- (1) Milletlerarası\nandlaşmaların onaylanmasına veya bunlara katılmaya ilişkin Cumhurbaşkanı\nkararları ile onaylanmanın veya katılmanın Türkiye Büyük Millet Meclisince\nuygun bulunması zorunlu olan andlaşmaların Cumhurbaşkanı tarafından Türkiye\nBüyük Millet Meclisine gönderilmesi kapsamındaki hazırlık çalışmaları Dışişleri\nBakanlığı tarafından yürütülür. (2)\nYetki belgesi, onaylama belgesi, onaylama belgesinin alınıp verilmesi veya\nsadece verilmesi tutanağı ve değişik şekillerdeki andlaşmaların metinleri gibi\nmilletlerarası hukukun veya tatbikatın gerektirdiği her türlü belgelerin asıl\nveya örneklerini hazırlamak, Türkiye Cumhuriyeti adına yapılan andlaşmaları\nmilletlerarası kurullarda tescil ettirmek ve Türkiye Cumhuriyeti adına yapılmış\nveya yapılacak andlaşmaların resmi sicilini tutmak, Dışişleri Bakanlığının görevidir. Türkiye Büyük Millet Meclisine gönderilecek\nandlaşmalar MADDE 6- (1)  Onaylanmanın\nveya katılmanın Türkiye Büyük Millet Meclisince uygun bulunması zorunlu olan andlaşmalar,\nCumhurbaşkanı tarafından Türkiye Büyük Millet Meclisine gönderilir. (2)\nCumhurbaşkanı kararı ile doğrudan onaylanan andlaşmalardan yayımlanması zorunlu\nolanlar, yayımlarından başlayarak iki ay içinde Dışişleri Bakanlığı tarafından\nTürkiye Büyük Millet Meclisinin bilgisine sunulur. NATO ile ilgili andlaşmaların yapılmasında Cumhurbaşkanının\nyetkisi MADDE 7- (1) 18/2/1952\ntarihli ve 5886 sayılı Kanunla onaylanmış olan Kuzey Atlantik Andlaşmasının\ngereği olarak bu Andlaşmaya taraf olan devletlerle ve Kuzey Atlantik Andlaşması\nÖrgütü ile yapılan ikili veya çok taraflı andlaşmalardan Türk kanunlarına\ndeğişiklik getirmeyenler, Cumhurbaşkanınca doğrudan onaylanır. Atıflar MADDE 8- (1) Diğer mevzuatta 31/5/1963 tarihli ve 244 sayılı\nMilletlerarası Andlaşmaların Yapılması, Yürürlüğü ve Yayınlanması ile Bazı\nAndlaşmaların Yapılması İçin Bakanlar Kuruluna Yetki Verilmesi Hakkında Kanunun\nyürürlükten kaldırılan hükümlerine ilişkin olarak anılan Kanuna yapılan\natıflar, bu Cumhurbaşkanlığı Kararnamesine yapılmış sayılır. Yürürlük MADDE 9- (1) Bu\nCumhurbaşkanlığı Kararnamesi yayımı tarihinde yürürlüğe girer. Yürütme MADDE 10- (1) Bu Cumhurbaşkanlığı Kararnamesini Cumhurbaşkanı\nyürütür."},
{"url": "https://www.mevzuat.gov.tr/mevzuat?MevzuatNo=8&MevzuatTur=19&MevzuatTertip=5", "full_text": "YÜKSEK\n  ASKERİ ŞÛRANIN KURULUŞ VE GÖREVLERİ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 8 Yayımlandığı Resmî\n  Gazetenin Tarihi – Sayısı : 15/7/2018 - 30479 Kuruluş MADDE\n1 - (1) Yalnız barış zamanında görev\nyapmak üzere Başkent'te Yüksek Askeri Şûra kurulmuştur. Başkan ve üyeler MADDE 2 - (1) Yüksek Askerî\nŞûranın üyeleri; Cumhurbaşkanı Yardımcıları, Adalet Bakanı, Dışişleri Bakanı,\nİçişleri Bakanı, Hazine ve Maliye Bakanı, Milli Eğitim Bakanı, Milli Savunma\nBakanı ve Genelkurmay Başkanı ile Kuvvet Komutanlarıdır. (2) Cumhurbaşkanı gerekli gördüğü hallerde Yüksek\nAskeri Şura toplantılarına katılır ve başkanlık eder. Cumhurbaşkanı\nkatılmadığında, görevlendireceği yardımcısı başkanlık eder. Görevler MADDE 3 - (1) Yüksek\nAskeri Şûranın görevleri şunlardır: a) Genelkurmay Başkanlığınca hazırlanan askeri\nstratejik anafikrin (Konseptin) tespiti ve gerektiğinde yeniden gözden\ngeçirilmesi hususlarında görüş bildirmek; b) Silahlı Kuvvetlerin anaprogram ve hedefleri ile\nilgili konularda görüş bildirmek; c) Silahlı Kuvvetlerle ilgili olup önemli görülen\nmevzuat taslaklarını inceleyip görüş bildirmek; ç) Cumhurbaşkanının lüzum gördüğü hallerde Silahlı\nKuvvetlerle ilgili diğer konular hakkında görüş bildirmek; d)\nMevzuatla verilen görevleri yapmak, Toplantı zaman ve yeri MADDE 4 - (1) Yüksek Askerî\nŞûra, Cumhurbaşkanının başkan olarak belirleyeceği Cumhurbaşkanı Yardımcısının\nçağrısı ile yılda en az bir kez toplanır. Cumhurbaşkanı gerektiğinde Şûrayı\ntoplayabilir. Toplantı çokluğu ve oylama MADDE 5 - (1) Yüksek\nAskeri Şûra, bütün üyelerin katılması ile toplanır. Ancak özürü olanlar\ntoplantıya katılamayacaklarını (Toplantı gününden önce) Şûra sekretaryasına\nbildirirler. (2) Kararlar toplantıya katılan üyelerin salt\nçoğunluğu ile alınır. Oylarda eşitlik halinde Başkanın katıldığı tarafın oyları\ngeçerli sayılır. Oylama işlemi aksine bir karar alınmadıkça açık olarak\nyapılır. (3) Toplantıya katılamayan üyeler, gündemdeki\nkonular hakkında, görüşlerini yazılı olarak bildirebilirler. (4) Yüksek Askeri Şûra kararları Cumhurbaşkanının onayı ile\ntekemmül eder. Sekretarya MADDE 6 - (1)Yüksek\nAskerî Şûranın sekretarya hizmetlerini Cumhurbaşkanınca belirlenecek merci yürütür. Kıdemsizlerin toplantıya katılamaması MADDE\n7 - (1) Yüksek Askeri Şûra üyeleri;\nkendileri, kendilerinden kıdemli veya eşidi olan general ve amirallerin\nyükselme veya emeklilikleri ile ilgili konularda toplantılara katılamazlar. Kararların gizliliği MADDE 8 - (1) Yüksek\nAskeri Şûra toplantıları gizli olarak yapılır. Görüşmelerin ve alınan\nkararların açıklanması veya yayınlanması yasaktır. Ancak açıklanmasına Yüksek\nAskeri Şûranın karariyle müsaade edilen konular Milli Savunma Bakanlığı\ntarafından yayınlanır. (2) Yüksek Askeri Şûrada görüşülen mevzuat\ntaslakları ile alınan kararların gizliliğinin ne şekilde ve ne zaman\nkaldırılacağı yönetmelikte gösterilir. Yönetim MADDE 9 - (1) Yüksek Askerî Şûranın yönetimi ve\nçalışma usulleri ile sekretarya hizmetlerine ilişkin iş ve işlemler,\nCumhurbaşkanlığı tarafından çıkarılacak yönetmelikte belirlenir. Yürürlük MADDE\n10 - (1) Bu Cumhurbaşkanlığı Kararnamesi yayımı\ntarihinde yürürlüğe girer. Yürütme MADDE\n11 - (1) Bu Cumhurbaşkanlığı Kararnamesi\nhükümlerini Cumhurbaşkanı yürütür."},
{"url": "https://www.mevzuat.gov.tr/mevzuat?MevzuatNo=7&MevzuatTur=19&MevzuatTertip=5", "full_text": "SAVUNMA SANAYİİ\n  BAŞKANLIĞI HAKKINDA CUMHURBAŞKANLIĞI KARARNAMESİ Cumhurbaşkanlığı Kararnamesinin\n  Sayısı         : 7 Yayımlandığı Resmî Gazetenin Tarihi –\n  Sayısı : 15/7/2018 - 30479 Amaç MADDE\n1- (1) Bu Cumhurbaşkanlığı Kararnamesinin amacı, Savunma Sanayii Başkanlığı\nkuruluş, görev, yetki ve sorumluluklarını düzenlemektir. Tanımlar MADDE\n2 -\n(1) Bu Cumhurbaşkanlığı Kararnamesinde geçen; a)\nBaşkanlık: Savunma Sanayii Başkanlığını, b)\nFon: Savunma Sanayii Destekleme Fonunu, c)\nKomite: Savunma Sanayii İcra Komitesini, ifade\neder. Kuruluş\nve teşkilat [1] MADDE\n3- (1) Cumhurbaşkanına bağlı ve tüzel kişiliği haiz Savunma Sanayii Başkanlığı\nkurulmuştur. (Mülga ikinci cümle:RG-10/11/2022-32009-CK-114/1 md.) (Mülga\nüçüncü cümle:RG-10/11/2022-32009-CK-114/1 md.) (2) (Ek: RG-10/11/2022-32009-CK-114/1 md.) Başkanlık, merkez ve yurtdışı teşkilatından oluşur. (3) (Ek: RG-10/11/2022-32009-CK-114/1 md.) Merkez teşkilatı; Başkan, başkan yardımcıları ve hizmet birimlerinden\nmeydana gelir. G erekli görülen illerde Başkan tarafından\nmerkeze bağlı temsilcilikler kurulabilir. Başkan MADDE\n4- (1) Başkan,\nBaşkanlığın en üst amiridir. Başkan, bu Cumhurbaşkanlığı Kararnamesinde\nbelirtilen hizmetlerin yürütülmesinden Cumhurbaşkanına karşı sorumludur. Komite MADDE\n5- (1) (Değişik birinci cümle:RG-3/10/2018-30554-C.K.-18/1 md.) Savunma\nSanayii İcra Komitesi Cumhurbaşkanının başkanlığında, Cumhurbaşkanının\ngörevlendireceği Cumhurbaşkanı yardımcısı, Hazine ve Maliye Bakanı, İçişleri\nBakanı, Milli Savunma Bakanı, Sanayi ve Teknoloji Bakanı, Genelkurmay Başkanı ve\nSavunma Sanayii Başkanından oluşur. Cumhurbaşkanının katılmadığı toplantılarda\nCumhurbaşkanı yardımcısı vekâleten Komiteye başkanlık eder. [2] (2)\nKomite Cumhurbaşkanının daveti üzerine toplanır. Komitenin sekretarya hizmetlerini\nBaşkanlık yürütür. Komite toplantılarının gündemi Cumhurbaşkanı tarafından\nbelirlenir. Komitenin\ngörevleri MADDE\n6- (1) Komitenin görevleri aşağıda belirtilmiştir: a)\nSavunma sanayiinin geliştirilmesi için tespit edilen genel strateji ve ilkeler\nistikametinde kararlar almak. b)\nTürk Silahlı Kuvvetleri için Stratejik Hedef Planına ve Jandarma Genel\nKomutanlığı, Sahil Güvenlik Komutanlığı ve Emniyet Genel Müdürlüğü için\nİçişleri Bakanlığının güvenlik önceliklerine göre temini gerekli olan modern\nsilah, araç ve gereçlerin üretimi, yurt içinden veya gereği halinde yurt\ndışından tedariki hususunda karar almak. c)\nKamu ve özel sektörün yabancı sermaye ve teknoloji katkısı ile savunmaya\nyönelik üretim tesisleri kurma imkânlarını araştırmak, yönlendirmek ve tahakkuk\nplanlarını takip etmek, bu gibi tesislerin kuruluşuna gerektiğinde Devletin\niştiraki için prensip kararı almak. ç)\nSağlanacak modern silah, araç ve gereçlerin araştırılması, geliştirilmesi,\nprototip imali, avans verilmesi, uzun vadeli siparişler ve diğer mali ve\nekonomik teşviklerin tespiti istikametinde Başkanlığa talimat vermek, d)\nSavunma sanayii ürünleri ihracatı ve offset ticareti ile karşılıklı ticaret\nkonusunda kararlar almak, e)\nSavunma sanayii ile ilgili kuruluşlar arasında koordinasyonu sağlamak, f)\nFonun, 7/11/1985 tarihli ve 3238 sayılı Savunma Sanayii ile İlgili Bazı\nDüzenlemeler Hakkında Kanunun 10 uncu maddesinin ikinci fıkrası hükmü hariç,\nkullanım esaslarını tespit etmek. g)\nSavunma sanayii alanındaki insan kaynağının geliştirilmesi amacıyla Fondan\nverilecek eğitim destek miktarlarının belirlenmesi ve personele yapılacak\nödemeler hususlarında karar almak. Başkanlığın\ngörevleri MADDE\n7- (1)\nBaşkanlığın görevleri aşağıda belirtilmiştir: a)\nİcra Komitesinin aldığı kararları uygulamak. b)\nProje bazında yıllar itibarıyla verilecek olan alımların programlarını sipariş\nkontratına bağlamak. c)\nMevcut milli sanayii, savunma sanayii ihtiyaçlarına göre reorganize ve entegre\netmek, yeni teşebbüsleri teşvik etmek ve bu entegrasyona ve ihtiyaçlara göre\nyönlendirmek, yabancı sermaye ve teknoloji katkısı imkanlarını araştırmak,\nteşebbüsleri yönlendirmek ve bu konudaki Devlet katılımını planlamak. ç)\nFon kaynaklarını dikkate alarak alım programlarını ve finansman modellerini\nbelirlemek. d)\nİhtiyaç duyulan modern silah, araç ve gereçlerin özel veya kamu kuruluşlarında\nimalatını planlamak. e)\nGerektiğinde özel, kamu veya karma nitelikli yeni yatırımları dışa açık olmak\nkaydıyla desteklemek. f)\nModern silah, araç ve gereçleri araştırmak, geliştirmek, prototiplerin imalini\nsağlamak, avans vermek, uzun vadeli siparişler ve diğer mali ve ekonomik\nteşvikleri tespit etmek. g)\nİşin özelliğine göre yıllar içinde yapılacak alımın şartlarını, ihtiyaç makamınca\nbelirlenecek şartname ve standartları dikkate alarak teknik ve mali konuları\nkapsayan kontratları yapmak. ğ)\nSavunma sanayii ürünleri ihracatı ve offset ticareti konularını koordine etmek. h)\nFondan kredi vermek veya yurt içinden ve yurt dışından kredi almak ve\ngerektiğinde yerli ve yabancı sermayeli şirketler kurmak veya bu tür şirketlere\niştirak etmek. ı)\nÜretilen malın kontrat muhteviyatına uyup uymadığını, kalite kontrolleri ile\nkontrat şartlarının yerine getirilip getirilmediğini takip etmek. i)\nUygulama aksaklıklarının ilgili kurum ve kuruluşlar nezdinde çözümlenmesini\ntemin etmek. j)\nCumhurbaşkanı tarafından verilen diğer görevleri yerine getirmek. Personel rejimi MADDE\n8- (1)\nBaşkanlık personeli 14/7/1965 tarihli ve 657 sayılı Devlet Memurları Kanunu hükümlerine\ntabidir. (2)\nBaşkanlıkta özel bilgi ve ihtisas gerektiren konularda 27/6/1989\ntarihli ve 375 sayılı Kanun Hükmünde Kararnamenin ek 26 ncı\nmaddesine göre sözleşmeli personel çalıştırılabilir. (Mülga ikinci ve üçüncü\ncümle:RG-4/10/2024-32682-C.K.-164/8 md.) Sözleşmeli personele 657 sayılı\nDevlet Memurları Kanununun disiplin hükümleri kıyasen uygulanır. (3)\nBaşkanlıkta özel bilgi ve ihtisas gerektiren konularda 375\nsayılı Kanun Hükmünde Kararnamenin ek 25 inci maddesine göre geçici olarak\npersonel görevlendirilebilir. (4)\nBaşkanlık görev alanına giren konularda çalıştırılmak üzere 657 sayılı Kanunun\nek 41 inci maddesine göre araştırma, analiz, teftiş, denetim,\ninceleme ve soruşturma yetkisine haiz Savunma Sanayii\nUzmanı ve Uzman Yardımcısı istihdam eder. (5)\nAtama usulüne ilişkin Cumhurbaşkanlığı Kararnamesinde belirlenenler dışındaki\nBaşkanlık personeli Cumhurbaşkanı onayı ile atanır. Cumhurbaşkanı bu yetkisini\nBaşkana devredebilir. Kadrolar MADDE\n9- (1) Kadroların tespiti, ihdası, kullanımı ve iptali ile kadrolara ilişkin diğer\nhususlar, Cumhurbaşkanlığı Kararnamesi hükümlerine göre düzenlenir. Yetki\ndevri MADDE\n10- (1) Başkan ve her kademedeki Başkanlık yöneticileri sınırlarını açıkça\nbelirtmek ve yazılı olmak kaydıyla yetkilerinden bir kısmını alt kademelere\ndevredebilir. Yetki devri uygun araçlarla ilgililere duyurulur. Düzenleme\ngörev ve yetkisi MADDE\n11- (1) Başkanlık görev, yetki ve sorumluluk alanına giren konularda idarî\ndüzenlemeler yapabilir. Atıflar MADDE\n12- (1) Mevzuatta Savunma Sanayii Müsteşarlığına yapılan atıflar Savunma Sanayii\nBaşkanlığına, Savunma Sanayii Müsteşarına yapılan atıflar Savunma Sanayii\nBaşkanına, Savunma Sanayii müsteşar yardımcılarına yapılan atıflar Savunma\nSanayi başkan yardımcılarına yapılmış sayılır. Yürürlük MADDE\n13- (1) Bu Cumhurbaşkanlığı Kararnamesi yayımı tarihinde yürürlüğe girer. Yürütme MADDE\n14- (1) Bu Cumhurbaşkanlığı Kararnamesi hükümlerini Cumhurbaşkanı yürütür. 7\nSAYILI CUMHURBAŞKANLIĞI KARARNAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 7\n  sayılı Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 18 3/10/2018 Madde\n  5 3/10/2018 71 2/3/2021 Madde\n  5 2/3/2021 114 10/11/2022 Madde\n  3 10/11/2022 164 4/10/2024 8 4/10/2024 [1] 10/11/2022\ntarihli ve 32009 sayılı Resmî Gazete’de yayımlanan 114 sayılı Cumhurbaşkanlığı\nKararnamesinin 1 inci maddesiyle bu maddenin başlığı “Kuruluş” iken metne\nişlendiği şekilde değiştirilmiştir. [2] 2/3/2021 tarihli\nve 31411 sayılı Resmî Gazete’de yayımlanan 71 sayılı Cumhurbaşkanlığı\nKararnamesinin 1 inci maddesiyle bu fıkrada yer alan “Milli Savunma Bakanı,”\nibaresinden sonra gelmek üzere “Sanayi ve Teknoloji Bakanı,” ibaresi\neklenmiştir."},
{"url": "https://www.mevzuat.gov.tr/mevzuat?MevzuatNo=6&MevzuatTur=19&MevzuatTertip=5", "full_text": "MİLLÎ GÜVENLİK KURULU GENEL\n  SEKRETERLİĞİNİN TEŞKİLAT VE GÖREVLERİ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı         : 6 Yayımlandığı\n  Resmî Gazetenin Tarihi – Sayısı : 15/7/2018 - 30479 Amaç MADDE\n1 - (1) Bu\nCumhurbaşkanlığı Kararnamesinin amacı; Cumhurbaşkanına bağlı Millî Güvenlik\nKurulu Genel Sekreterliğinin teşkilat, görev, yetki, çalışma usul ve esaslarını\ndüzenlemektir. Tanımlar MADDE 2 - (1) Bu Cumhurbaşkanlığı Kararnamesinde geçen; a) Devletin Millî\nGüvenlik Siyaseti: Millî güvenliğin sağlanması ve millî hedeflere ulaşılması\namacı ile Millî Güvenlik Kurulunun belirlediği görüşler dâhilinde,\nCumhurbaşkanı tarafından tespit edilen iç, dış ve savunma hareket tarzlarına\nait esasları kapsayan siyaseti, b) Genel Sekreter:\nMillî Güvenlik Kurulu Genel Sekreterini, c) Genel\nSekreterlik: Millî Güvenlik Kurulu Genel Sekreterliğini, ç) Kurul: Millî\nGüvenlik Kurulunu, d) Millî güvenlik:\nDevletin anayasal düzeninin, millî varlığının, bütünlüğünün, milletlerarası\nalanda siyasi, sosyal, kültürel ve ekonomik dâhil bütün menfaatlerinin ve ahdi\nhukukunun her türlü dış ve iç tehditlere karşı korunması ve kollanmasını, ifade eder. Kurulun\ntoplanması MADDE 3\n- (1) Kurul, iki\nayda bir toplanır. Gerektiğinde Kurul, doğrudan Cumhurbaşkanının çağrısı ile de\ntoplanır. Genel Sekreter toplantılara katılır, fakat oylamaya katılamaz. (2)\nKurul toplantıları Cumhurbaşkanının başkanlığında yapılır. Cumhurbaşkanının\nkatılmadığı zamanlar Kurula Cumhurbaşkanı yardımcısı başkanlık eder. (3) Kurul\ntoplantılarına üyeler dışında, gündemin özelliğine göre ilgili bakan ve kişiler\nde çağrılarak bilgi ve görüş alınabilir. Gündem MADDE 4 - (1) Kurulun gündemi Cumhurbaşkanı tarafından düzenlenir. Cumhurbaşkanı\nyardımcıları, kurul üyesi bakanlar ile diğer bakanlar ve Genelkurmay Başkanının\ngündeme girmesini istedikleri konular Genel Sekreter vasıtasıyla Cumhurbaşkanına\niletilir. Kararlar MADDE 5 - (1) Kurul, kararlarını çoğunlukla alır. Eşitlik halinde Kurul\nBaşkanının bulunduğu taraf çoğunluğu sağlamış sayılır. (2) Kurul\nkararları, Genel Sekreterlik tarafından Cumhurbaşkanlığına gönderilir. Görüşme\ntutanakları MADDE 6- (1) Kurul toplantılarında yapılan görüşmeler, usulüne uygun şekilde tutanakla\ntespit edilir. (2) Kararların\nasılları ve görüşme tutanakları Genel Sekreterlikte saklanır. Tutanaklar ve\ngörüşmeler açıklanamaz ve yayımlanamaz. Kurul Kararları, Kurulun vereceği\nkarara göre açıklanabilir veya yayımlanabilir. Teşkilat MADDE 7 - (1) Genel Sekreterlik\nteşkilatı; Genel Sekreter, Genel Sekreter yardımcıları ve hizmet birimlerinden\noluşur. Görevler MADDE 8 - (1) Genel Sekreterliğin\ngörevleri şunlardır: a) Cumhurbaşkanı yardımcıları, kurul üyesi bakanlar ile diğer bakanlar\nve Genelkurmay Başkanının gündeme girmesini istedikleri konuları Cumhurbaşkanına\nsunmak. b) Cumhurbaşkanınca düzenlenen gündemi Kurul üyelerine dağıtmak. c) Kurul toplantıları için toplantı yerinin hazırlanmasını sağlamak;\ntoplantı tutanaklarını Cumhurbaşkanının belirleyeceği usule göre tutmak;\ntoplantı sonucunda alınacak karar ve basın bildirisi taslağını hazırlayarak\nKurula sunmak ve Kurul tarafından onaylanmasının ardından Kurul kararlarını\nimzalatarak bir nüshasını Cumhurbaşkanına sunmak, Kurul kararlarının bir\nnüshası ile görüşme tutanaklarını Genel Sekreterlik arşivinde muhafaza etmek;\nbasın bildirisini basın ve yayın kuruluşlarına dağıtmak. ç) Kurulun her türlü yazı işlerini yürütmek. d) Kurul tarafından verilen görevleri yerine getirmek; bu çerçevede söz\nkonusu görevlere ilişkin araştırma ve değerlendirme yapmak ve yaptırmak, bu\naraştırma ve değerlendirme sonuçlarını Kurul üyelerine ulaştırmak ve bu konuları\nkapsayan bir dokümantasyon merkezi oluşturmak. e) Millî\ngüvenliğin sağlanması ve millî hedeflere ulaşılması amacı ile Kurulun\nbelirlediği görüşler dâhilinde iç, dış ve savunma hareket tarzlarına ait\nesasları kapsayan Millî Güvenlik Siyaseti Belgesinin hazırlanmasına ilişkin\nçalışmaları yürütmek. f) Diğer mevzuatla Genel Sekreterliğe verilen görevleri yerine getirmek. g) Cumhurbaşkanı tarafından verilen diğer görevleri yapmak. Genel Sekreter MADDE 9 - (1) Millî Güvenlik Kurulu\nGenel Sekreteri, Genel Sekreterliğin en üst amiri olup Genel Sekreterliğin\ngörevlerini, Cumhurbaşkanının emir ve yönlendirmeleri doğrultusunda mevzuat\nhükümlerine, devletin millî güvenlik siyasetine uygun olarak yürütmekle\ngörevlidir. Genel Sekreter, Cumhurbaşkanına karşı sorumludur. Genel Sekreter\nYardımcısı MADDE 10 - (1) Genel Sekretere yardımcı\nolmak üzere Genel Sekreter Yardımcıları atanabilir. Genel Sekreter\nYardımcıları, Genel Sekreter tarafından verilen görevleri yerine getirir ve\nGenel Sekretere karşı sorumludur. Hizmet\nbirimleri MADDE 11 - (1) Genel Sekreterliğin hizmet birimleri şunlardır: a) Kurul İşleri ve\nKararları Dairesi Başkanlığı. b)\nDış İlişkiler ve Stratejik Araştırmalar Dairesi Başkanlığı. c) Seferberlik ve Savaş\nHazırlıkları Planlama Dairesi Başkanlığı. ç) Personel Dairesi Başkanlığı. d) Strateji Geliştirme\nDairesi Başkanlığı. e) Destek Hizmetleri\nDairesi Başkanlığı. f) Bilgi İşlem Dairesi\nBaşkanlığı. g) Hukuk Müşavirliği. ğ) Basın ve Halkla\nİlişkiler Müşavirliği. h) Özel Kalem Müdürlüğü. Kurul\nİşleri ve Kararları Dairesi Başkanlığı MADDE\n12 - (1) Kurul\nİşleri ve Kararları Dairesi Başkanlığının görevleri şunlardır: a) Kurulun gündemine\ngirebilecek konuları tespit ederek Genel Sekretere sunmak. b) Cumhurbaşkanının\ntespit ettiği gündemi Kurul üyelerine dağıtmak. c) Kurul toplantıları\niçin toplantı yerinin hazırlanmasını sağlamak. ç) Kurul toplantı\ntutanaklarını usulüne göre tutmak. d)Toplantı sonucunda\nalınacak karar ve basın bildirisi taslağını hazırlayarak Kurul tarafından\ntasvibini müteakip Kurul kararlarını imzalatmak; kararların bir nüshasını\nCumhurbaşkanına göndermek, bir nüshası ile görüşme tutanaklarını Genel\nSekreterlik arşivinde muhafaza etmek. e) Basın bildirisini\nbasın ve yayın kuruluşlarına dağıtmak. f) Kurulun her türlü\nyazı işlerini yürütmek. g) Kurul toplantıları\nile ilgili bütün belgeleri, kararları ve tutanakları gizlilik derecelerine\nuygun olarak tespit etmek, dosyalamak, koruyucu ve düzenleyici arşiv hizmetlerini\nyürütmek. ğ) Genel Sekreter tarafından\nverilen diğer görevleri yapmak. Dış\nİlişkiler ve Stratejik Araştırmalar Dairesi Başkanlığı MADDE\n13 - (1) Dış İlişkiler ve Stratejik\nAraştırmalar Dairesi Başkanlığının görevleri şunlardır: a) Kurul tarafından ve mevzuatla\nGenel Sekreterliğe verilen görevler doğrultusunda araştırma ve değerlendirme\nyapmak. b) Görevleri kapsamında\nveri ve dokümantasyon merkezi oluşturmak. c) Genel Sekreterliğin\ngörev alanına giren konularla ilgili olarak yazılı ve görsel basın ve yayınlar\nile internet medyasını takip etmek. ç) Genel Sekreterliğin\nyabancı ülkeler ve uluslararası kuruluşlar ile münasebetlerini yürütmek. d) Genel Sekreterliğin\ngörev ve faaliyet alanına giren konularda yabancı ülkelerin kurum ve\nkuruluşları ile diğer uluslararası kuruluşlarla gerekli temas ve müzakereleri\nyürütmek ve bu faaliyetler neticesinde edineceği bilgi ve belgelerden Genel\nSekreterlik tarafından uygun görülenleri ilgili kurumlara iletmek. e) Genel Sekreterliğin\nyabancı ülkeler ve uluslararası kuruluşlarla yapacağı çalışmalar, toplantılar,\nziyaretler ve benzeri faaliyetler için gerekli her türlü programı hazırlamak,\ntakip etmek ve yürütmek, Genel Sekreterlik birimleri arasında koordinasyonu\nsağlamak. f) Genel Sekreterliğin\ngörev alanına giren konular hakkında yurt içinde ve yurt dışında meydana gelen\ngelişmeleri takip ve analiz etmek, stratejik araştırma ve değerlendirme\nraporları hazırlamak ve hazırlatmak, millî güvenliğe ilişkin tespit edeceği\npolitika önerilerini ilgili kurumlar ile paylaşmak. g) Genel Sekreter tarafından\nverilen diğer görevleri yapmak. Seferberlik ve Savaş\nHazırlıkları Planlama Dairesi Başkanlığı MADDE\n14 - (1) Seferberlik ve Savaş Hazırlıkları Planlama Dairesi Başkanlığının görevleri şunlardır: a) Seferberlik ve savaş hali konusunda\nilgili mevzuat ile ve Kurul tarafından Genel Sekreterliğe verilen görevleri\nyapmak. b) Genel Sekreter tarafından\nverilen diğer görevleri yapmak. Personel Dairesi Başkanlığı MADDE 15 - (1) Personel Dairesi Başkanlığının görevleri\nşunlardır: a) Genel Sekreterliğin insan gücü politikası ve planlaması\nile insan kaynakları sisteminin geliştirilmesi ve performans yönetiminin\noluşturulması konusunda çalışmalar yapmak ve tekliflerde bulunmak. b) Genel Sekreterlik personelinin atama, nakil, terfi,\nemeklilik, arşiv ve benzeri özlük işlemlerini yürütmek. c) Genel Sekreterliğin eğitim planını hazırlamak, uygulamak\nve değerlendirmek. ç) Eğitim faaliyetleri ile ilgili dokümantasyon, yayım ve\narşiv hizmetlerini yürütmek. d) Genel Sekreter tarafından\nverilen diğer görevleri yapmak. Strateji\nGeliştirme Dairesi Başkanlığı MADDE\n16 - (1) Strateji\nGeliştirme Dairesi Başkanlığının görevleri şunlardır: a) 10/12/2003 tarihli ve 5018 sayılı\nKamu Malî Yönetimi ve Kontrol Kanunu, 22/12/2005 tarihli ve 5436 sayılı Kanunun\n15 inci maddesi ve diğer mevzuatla strateji geliştirme ve mali hizmetler\nbirimlerine verilen görevleri yapmak. b) Genel Sekreter\ntarafından verilen diğer görevleri yapmak. Destek\nHizmetleri Dairesi Başkanlığı MADDE\n17 - (1) Destek\nHizmetleri Dairesi Başkanlığının görevleri şunlardır: a) 5018 sayılı Kanun hükümleri çerçevesinde kiralama ve satın\nalma işlemlerini yürütmek, temizlik, güvenlik, aydınlatma, ısınma, onarım,\ntaşıma ve benzeri işleri yapmak veya yaptırmak. b) Genel Sekreterliğin taşınır ve taşınmazlarına ilişkin\nişlemleri ilgili mevzuatı çerçevesinde yürütmek. c) Genel Sekreterliğin kütüphane hizmetlerini yürütmek. ç) Genel Sekreterliğin sivil savunma ve seferberlik\nhizmetlerini planlamak ve yürütmek. d) Genel evrak faaliyetlerini düzenlemek ve yürütmek. e) Genel Sekreterliğin arşiv hizmetlerini yürütmek. f) Genel Sekreter tarafından verilen diğer görevleri\nyapmak. Bilgi İşlem Dairesi Başkanlığı MADDE 18 - (1) Bilgi İşlem Dairesi Başkanlığının görevleri şunlardır: a) Genel Sekreterlik projelerinin Genel Sekreterlik bilişim\naltyapısına uygun olarak tasarlanmasını ve uygulanmasını sağlamak, teknolojik\ngelişmeleri takip etmek ve Genel Sekreterlik otomasyon stratejilerini Strateji\nGeliştirme Dairesi Başkanlığı ile işbirliği içerisinde belirlemek, bilgi\ngüvenliği ve güvenilirliği konusunun gerektirdiği önlemleri almak, politikaları\nve ilkeleri belirlemek, kamu bilişim standartlarına uygun çözümler üretmek. b) Genel Sekreterliğin bilgi ve iletişim sistemlerinin\ngüvenliğini sağlamak, siber güvenliğin sağlanmasına ilişkin olarak\ngeliştireceği politika önerilerini ve tekliflerini ilgili kurumlara iletmek. c) Genel Sekreterliğin bilişim hizmetlerini yürütmek; bilişim\naltyapısının kurulumu, bakımı, ikmali, geliştirilmesi ve güncellenmesi ile\nilgili işleri yürütmek, haberleşme güvenliğini sağlamak ve bu konularda görev\nüstlenen personelin bilgi teknolojilerindeki gelişmelere paralel olarak düzenli\nşekilde eğitim almalarını sağlamak. ç) Genel Sekreterliğin internet sayfaları, elektronik imza ve\nelektronik belge uygulamaları ile ilgili teknik çalışmaları yapmak. d) Genel Sekreterliğin görev alanıyla ilgili bilgi\nbankalarının oluşturulmasına yönelik teknik çalışmaları yürütmek ve ortaya\nçıkan sistemi yönetmek. e) Genel Sekreterliğin hizmetleriyle ilgili bilgileri\ntoplamak ve veri tabanları oluşturmak. f) Genel\nSekreter tarafından verilen diğer görevleri yapmak. Hukuk Müşavirliği MADDE\n19 - (1) Hukuk Müşavirliğinin görevleri şunlardır: a) 26/9/2011 tarihli ve 659 sayılı\nGenel Bütçe Kapsamındaki Kamu İdareleri ve Özel Bütçeli İdarelerde Hukuk\nHizmetlerinin Yürütülmesine İlişkin Kanun Hükmünde Kararname hükümlerine göre\nhukuk birimlerine verilen görevleri yapmak. b) Genel Sekreter tarafından\nverilen diğer görevleri yapmak. Basın ve Halkla\nİlişkiler Müşavirliği MADDE 20 - ( 1) Basın ve Halkla İlişkiler Müşavirliğinin görevleri şunlardır: a) Genel Sekreterliğin\nbasın ve halkla ilişkilerle ilgili faaliyetlerini planlamak ve bu faaliyetlerin\nGenel Sekreter tarafından belirlenecek usul ve ilkelere göre yürütülmesini\nsağlamak. b)\nGenel Sekreterliğin görev alanına giren konularda millî ve milletlerarası basın\nve yayın kuruluşları ile internet medyasını takip etmek. c) 9/10/2003 tarihli ve\n4982 sayılı Bilgi Edinme Hakkı Kanununa göre yapılacak bilgi edinme\nbaşvurularını etkin, süratli ve doğru bir şekilde sonuçlandırmak üzere gerekli\ntedbirleri almak. ç) Genel Sekreter\ntarafından verilen diğer görevleri yapmak. Özel Kalem Müdürlüğü MADDE 21 - (1) Özel Kalem Müdürlüğünün görevleri şunlardır: a) Genel Sekreterin çalışma programını düzenlemek. b) Genel Sekreterin resmî ve özel yazışmalarını yürütmek. c) Genel Sekreter\ntarafından verilen diğer görevleri yapmak. Yöneticilerin yetkileri ve sorumlulukları MADDE 22 - (1) Genel Sekreterliğin her kademedeki yöneticileri,\ngörevlerini mevzuata uygun olarak yürütmekten üst kademelere karşı sorumludur. Yetki devri MADDE 23 - (1) Genel Sekreter ve her kademedeki Genel Sekreterlik\nyöneticileri sınırlarını açıkça belirtmek ve yazılı olmak şartıyla yetkilerinden\nbir kısmını alt kademelere devredebilir. Yetki devri uygun araçlarla ilgililere\nduyurulur. Koordinasyon ve işbirliği MADDE 24 - (1) Genel Sekreterlik, hizmet ve görevleriyle ilgili\nkonularda diğer kamu kurum ve kuruluşları, üniversiteler ve mahalli idareler\nile gerekli işbirliği ve koordinasyonu sağlamakla görevlidir. (2) Genel Sekreterlik birimleri mevzuatla verilen\ngörevlerini, birbirleriyle yakın işbirliği ve koordinasyon içerisinde yürütür. Düzenleme görev ve yetkisi MADDE 25 - (1) Genel Sekreterlik; görev, yetki ve sorumluluk alanına\ngiren ve mevzuatla belirlenen konularda idari düzenlemeler yapabilir. Kadrolar MADDE 26 - (1) Genel\nSekreterlik kadroları genel hükümlere uygun olarak Genel Sekreterin teklifi ve\nCumhurbaşkanının onayı ile ihdas edilir veya kaldırılır. Personel\nrejimi MADDE 27 - (1) Genel Sekreterlikte, 14/7/1965\ntarihli ve 657 sayılı Kanunun ek 41 inci maddesine göre Millî Güvenlik Kurulu\nGenel Sekreterliği Uzmanı ve Uzman Yardımcısı istihdam edilebilir. (2) Genel Sekreterlikte, 27/6/1989 tarihli ve 375\nsayılı Kanun Hükmünde Kararnamenin ek 26 ncı maddesine göre yerli veya yabancı\nuzman istihdam edilebilir. (Mülga ikinci cümle:RG-4/10/2024-32682-C.K.-164/7\nmd.) (Mülga cümle:RG-26/12/2019-30990-CK-54/4md.) (…) Görevlendirme MADDE 28 - (1) Türk Silahlı Kuvvetleri\nkadrolarında olup Genel Sekreterlikte görevlendirilecekler, Genelkurmay Başkanlığı\nve Genel Sekreterlikçe müştereken tespit edilir. Subay ve astsubayların Genel\nSekreterlikte görevlendirilmelerinde 27/7/1967 tarihli ve 926 sayılı Türk\nSilahlı Kuvvetleri Personel Kanununa göre işlem yapılır. Türk Silahlı\nKuvvetleri kadrolarından Genel Sekreterlikte görevlendirilenler Genel\nSekreterlik mevzuatı ile birlikte Türk Silahlı Kuvvetleri mevzuatına da\ntabidir. Bunlar Genel Sekreterlikte çalıştıkları sürece Türk Silahlı Kuvvetleri\nkadrolarında çalışmış sayılırlar. (2) Genel Sekreterlikte, 375 sayılı Kanun Hükmünde\nKararnamenin ek 25 inci maddesine göre geçici personel görevlendirilebilir. (3) Üniversite öğretim elemanları, özel bilgi ve\nihtisas gerektiren işler için 4/11/1981 tarihli ve 2547 sayılı Yükseköğretim\nKanununun 38 inci maddesine göre Genel Sekreterlikte görevlendirilebilir. (4) Genel Sekreterlik kadrolarında görevli personelin\ndiğer kamu kurum ve kuruluşlarına atanmasına ihtiyaç duyulması halinde atamaya\nilişkin talep Çalışma ve Sosyal Güvenlik Bakanlığına bildirilir. Bakanlık bunların\natanacakları kurum ve kuruluşları tespit eder. İlgili kurum ve kuruluşlar atama\nişlemlerini genel hükümlere göre yaparlar. [1] [2] Bütçe MADDE 29 - (1) Genel\nSekreterlik Genel Bütçeye dâhildir. Bütçenin sarfında kamu maliyesinin öngördüğü\nişlemler zamanında ve usulüne uygun olarak yürütülür. (2) Gizli hizmet giderleri için bütçeye ayrıca ödenek konulur. Genel\nSekreter bu ödeneğin sarfından Cumhurbaşkanına karşı sorumludur. Gizli hizmet\nödeneğinin sarfı konusunda tutulacak kayıt, nakit paranın korunması ve\nharcanması usulleri 5018 sayılı Kanuna uygun olarak Genel Sekreterce belirlenen\nesaslar çerçevesinde yürütülür. Özel ihtisas ve araştırma komisyonları MADDE 30 - (1) Kurulun veya Genel Sekreterliğin görevleri ile\nilgili konularda çalışmak üzere görevleri ve hizmet süreleri belirtilmek\nkaydıyla geçici ihtisas ve araştırma komisyonları ile özel eğitim, planlama ve\nuygulama birimleri kurulabilir. Mevcut işlerin yürütülmesi GEÇİCİ MADDE 1 - (1) Genel Sekreterliğin bu Kararname ile kurulan\nbirimlerinin teşkilatlanma işlemleri tamamlanıncaya kadar; yeni kurulan birimlere\nverilen görevler ve hizmetlerin Genel Sekreterliğin hizmet birimleri ve mevcut\npersoneli tarafından ilgili mevzuatına göre yürütülmesine devam edilir. Yürürlük MADDE 31 - (1) Bu Cumhurbaşkanlığı Kararnamesi yayımı tarihinde yürürlüğe\ngirer. Yürütme MADDE\n32 - (1) Bu\nCumhurbaşkanlığı Kararnamesi hükümlerini Cumhurbaşkanı yürütür. ² 6 SAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI KARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 6 sayılı Cumhurbaşkanlığı Kararnamesinin değişen maddeleri Değişikliğin Yürürlüğe Giriş Tarihi Sayısı Resmî Gazete Tarihi 15 4/8/2018 28 4/8/2018 54 26/12/2019 27 26/12/2019 73 21/4/2021 28 21/4/2021 164 4/10/2024 27 4/10/2024 [1] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 3 üncü maddesiyle, bu fıkrada yer alan\n“Çalışma, Sosyal Hizmetler ve Aile Bakanlığına” ibaresi “Aile, Çalışma ve\nSosyal Hizmetler Bakanlığına” şeklinde değiştirilmiştir. [2] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 49 uncu maddesiyle bu fıkranın birinci\ncümlesinde yer alan “Aile, Çalışma ve Sosyal Hizmetler Bakanlığına” ibaresi\n“Çalışma ve Sosyal Güvenlik Bakanlığına” şeklinde değiştirilmiştir."},
{"url": "https://www.mevzuat.gov.tr/mevzuat?MevzuatNo=5&MevzuatTur=19&MevzuatTertip=5", "full_text": "DEVLET\n  DENETLEME KURULU HAKKINDA CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 5 Yayımlandığı\n  Resmî Gazetenin Tarihi – Sayısı : 15/7/2018 - 30479 BİRİNCİ BÖLÜM Amaç, Kapsam ve Tanımlar Amaç ve kapsam MADDE 1 - (1) Bu Cumhurbaşkanlığı Kararnamesinin amacı; a) Devlet Denetleme Kurulunun kuruluşu, görevleri ve\nişleyişi, Cumhurbaşkanı adına Kurul tarafından yapılacak denetleme, inceleme,\naraştırma ve soruşturmalarla ilgili usul ve esasları, mensuplarının nitelikleri,\natanmaları ve görevlendirilmeleri, görev ve yetkileri ve diğer özlük işleri ile\nilgili esasları, b) Kamu kurum ve kuruluşlarındaki Teftiş Kurulları ile\nsoruşturmacının faaliyet, yetki, görev ve sorumluluk esaslarını, düzenlemektir. (2) Bu Cumhurbaşkanlığı Kararnamesi; a) Yargı organları dışında tüm kamu kurum ve kuruluşları ile\nbunların bağlı, ilgili ve ilişkili kurum ve kuruluşlarında, b) (a) bendinde belirtilenlerin sermayelerinin en az\nyarısından fazlasına katılmak suretiyle oluşturulan yurtiçi ve yurtdışı kuruluşlarda, c) Kamunun ortaklık hakları bakımından olmak üzere, (a) ve\n(b) bendinde sayılanlar dışında kalanların; kamunun yönetimde hâkim durumda,\nnitelikli paya sahip veya birlikte kontrol ettiği yurtdışı dâhil ortaklıklar ve\nher türlü birimlerinde, ç) (Değişik:RG-20/8/2021-31574-C.K-82/1 md.) Kamu\nkurumu niteliğindeki meslek kuruluşları, her düzeydeki işçi ve işveren meslek\nkuruluşları, kamuya yararlı dernekler, (…) [1] d) (Mülga:RG-20/8/2021-31574-C.K-82/1 md.) e) (Mülga:RG-20/8/2021-31574-C.K-82/1 md.) f) Genel Kurmay Başkanlığı, Kuvvet Komutanlıkları, Milli\nSavunma Üniversitesi ile her türlü askeri okul, birlik ve birimlerde, g) Türk Silahlı Kuvvetlerini Güçlendirme Vakfı ve Savunma\nSanayii Destekleme Fonunun kendi aralarında veya üçüncü kişilerle birlikte veya\nayrı ayrı sermayelerinin en az yarısından fazlasına katılmak suretiyle\noluşturulan ortaklıklarda, ğ) Mevzuatta, Kurul tarafından denetleneceği belirtilen\nkurum, kuruluş, ajans, organizasyon, fon, kaynak, muhtelif konu, iş ve işlemlerde; yapılacak denetlemeler ile ilgili düzenlemeleri kapsar. Tanımlar MADDE 2 - (1) Bu Cumhurbaşkanlığı Kararnamesinde geçen; a) Denetçi: Cumhurbaşkanlığı Devlet Denetleme Kurulunda\ndenetim, inceleme, araştırma ve soruşturma yapmakla görevlendirilen süreli ve\ngeçici olanlar dâhil denetim görevlilerini, b) Denetim ve soruşturma grubu: Denetim, inceleme, araştırma\nve soruşturma yapacak uzmanlık gruplarını, c) Denetleme: Denetim, inceleme, araştırma ve soruşturma faaliyetlerinin\ntamamını, ç) Grup başkanı: Denetim ve soruşturma gruplarının\nbaşkanlığını yürüten Kurul üyesini, d) İdari personel: Kurul sekreterliğinde görevlendirilen\npersoneli, e) İdari soruşturma: Bu Cumhurbaşkanlığı Kararnamesinin\nkapsamına giren kurum ve kuruluşlar ile diğer birim ve işlerdeki görevlilerin,\nceza ve disiplin hukukundan ve diğer mevzuattan doğan sorumluluklarının tespit\nedilmesi ve ilgili kanun ve kararnamelerle düzenlenen işlemlerin yapılması\nfaaliyetlerini, f) Kurul: Cumhurbaşkanlığı Devlet Denetleme Kurulunu, g) Kurul Başkanı: Cumhurbaşkanlığı Devlet Denetleme Kurulu\nBaşkanını, ğ) Kurul sekreteri: Kurulun idari işlerini yürütmekle görevli\nkişiyi, h) Kurul üyesi: Cumhurbaşkanlığı Devlet Denetleme Kurulu\nÜyesini, ı) Soruşturmacı: Hiyerarşik kademeler esas alınarak ilgili\nkamu idaresi içinden üst yöneticinin idari soruşturma yapmakla görevlendireceği\nkamu görevlisini, i) Teftiş Kurulu: Bu Cumhurbaşkanlığı Kararnamesi kapsamına\ngiren kamu idarelerindeki iç denetim birimleri dışında kalan teftiş kurulları\nile diğer denetim birimlerini, ifade eder. İKİNCİ BÖLÜM Devlet Denetleme Kurulunun Kuruluşu,\nGörev ve Yetkileri Devlet Denetleme Kurulu MADDE 3 - (1) Devlet Denetleme Kurulu, Cumhurbaşkanlığına bağlı üst\ndenetleme organıdır. Kurul; Başkan ve sekiz üyeden oluşan Kurul Karar Organı\nile denetim ve soruşturma grupları, Kurul Sekreterliği ve ona bağlı idari\nbirimlerden oluşur. (2)\nKurul Cumhurbaşkanlığına bağlıdır. Kurul Başkan ve üyeleri Cumhurbaşkanına\nkarşı sorumludur. Devlet Denetleme Kurulunun görevleri MADDE 4 - (1) Cumhurbaşkanının emriyle çalışan Devlet Denetleme\nKurulunun görevleri şunlardır: a) İdarenin hukuka uygunluğunun, düzenli ve verimli şekilde\nyürütülmesinin ve geliştirilmesinin sağlanması amacıyla, tüm kamu kurum ve\nkuruluşlarında ve sermayesinin yarısından fazlasına bu kurum ve kuruluşların\nkatıldığı her türlü kuruluşta, kamu kurumu niteliğinde olan meslek\nkuruluşlarında, her düzeydeki işçi ve işveren meslek kuruluşlarında, kamuya\nyararlı derneklerde, (…) [2] ,\nher türlü idari soruşturma, inceleme, araştırma ve denetlemeleri yapmak, [3] b) Kamu kurum ve kuruluşlarının teftiş ve denetim birimleri\narasında koordinasyon ve uyumlaştırma faaliyetlerini yürütmek, c) Antlaşma veya sözleşmelerdeki esaslar çerçevesinde\nuluslararası kuruluş ve örgütlerde inceleme ve araştırma yapmak, ç) Kamu yönetimi ve kamu hizmetlerinin sunumunda saydamlık,\nverimlilik, etkinlik ve iyi yönetişim alanlarında çalışmalar yapmak, d) Uluslararası kurum ve kuruluşlar nezdinde görev alanıyla\nilgili olarak katkı sağlamak ve çalışmalarda bulunmak, yapılan katkı ve çalışmaları\nizlemek ve gerektiğinde koordine etmek, e) Mevzuatta verilen diğer görevleri yapmak, f) Cumhurbaşkanının vereceği diğer işleri yapmak. Devlet Denetleme Kurulunun yetkileri MADDE 5 - (1) Devlet Denetleme Kurulunun yetkileri şunlardır; a) Kapsam maddesindeki kurum, kuruluş ve birimlerin her\nkademe ve rütbedeki görevlileriyle doğrudan yazışmaya, gerekli gördüğü\nelektronik ve fiziki ortamdaki gizli veya açık her türlü bilgi, belge, defter,\nkayıt, envanter, malzeme, mühimmat, taşınır ve taşınmazları işlem ve olayın her\nsafhasında incelemeye, mahiyetleri uygun olanları gerektiğinde belirlediği yere\nistemeye veya getirtmeye, bilgi almak üzere her kademe, rütbe ve sınıftan\nilgilileri çağırmaya, kurum ve kuruluşlardan temsilci istemeye yetkilidir. b) Kurul kendisine\nintikal eden konulardan gerekli görülenleri ilgili mercilere aktarır. Bu\ndurumda ilgili merciler yapılan iş ve işlemler hakkında Kurulu ivedilikle\nbilgilendirir ve gerekli belgeleri Kurula gönderir. c)\nGizli ve açık her türlü bilgi ve belgeyi, kamu kurumları ile bankalar dahil\ndiğer gerçek ve tüzel kişilerden isteyebilir. Bu talepler geciktirilmeksizin\nyerine getirilir. ç) 14 üncü madde hükümleri saklı kalmak kaydıyla,\ndenetleme faaliyetine yardımcı olmak üzere denetim mahallinde kurum ve\nkuruluşların her kademe ve rütbedeki personelini görevlendirebilir. Kurul\nBaşkanlığının bu konudaki talebi gecikmeksizin karşılanır. [4] d)\nİlgili mevzuat çerçevesinde bilirkişi görevlendirilebilir. e)\nKurum ve kuruluşlarca başlatılan denetlemeleri koordine edebilir veya\ngerektiğinde işe el koyarak yapılmış çalışmalarla ilgili bilgi ve belgeleri\ndevralabilir. Görevden uzaklaştırma MADDE 6 - (1) Grup başkanı; a) Denetlemeler sırasında denetimi güçleştiren veya\nengelleyen davranışlarda bulunan, b) Görevde kalması halinde kamu zararını artıracağı\nanlaşılan, c) Suç delillerini karartacağı anlaşılan, ç) Kamu hizmetinin gerekleri yönünden görevi başında kalmasında\nsakınca görülen, her kademe ve rütbedeki görevliler hakkında görevden\nuzaklaştırma (İptal ibare: Anayasa Mahkemesinin 11/11/2021\ntarihli ve E:2018/121; K:2021/84 sayılı Kararı ile) (…) bu tedbirin uygulanmasını yetkili\nmakamlara önerebilir. (2) Görevden uzaklaştırma tedbirine ilişkin gerekçeli yazı,\ngörevden uzaklaştırılanın atamaya yetkili amirine, Kurul Başkanına ve diğer\nilgililere bildirilir. (3) Denetlemeler sırasında görevden uzaklaştırma gerekçesinin\nortadan kalkması, denetlemeler sonunda suç işlendiğinin belirlenememesi veya\ndisiplin yönünden memurluktan çıkarma dışında bir ceza önerilmesi halinde,\nilgili denetim veya soruşturma grubunca hazırlanacak yazı veya rapor üzerine,\ngörevden uzaklaştırılan, atamaya yetkili amir tarafından derhal görevine\nbaşlatılır. (4) Görevden uzaklaştırma tedbiri uygulamasına ilişkin iş ve\nişlemler öncelikle tamamlanır. ÜÇÜNCÜ BÖLÜM Kurul Başkanı ve Kurul Karar Organı Kurul Başkanı ve görevleri MADDE 7 - (1) Üyelik yetkilerini de haiz olan Kurul Başkanı, Devlet\nDenetleme Kurulunu yönetir ve temsil eder. (2) Kurul Başkanının görevleri şunlardır: a) Kurula başkanlık etmek, b) Kurulda alınan kararları uygulamak, c) Kurul kararlarının yayımlanması, tebliği ve gereğinin\nyerine getirilmesini sağlamak, ç) Denetim ve soruşturma gruplarını belirlemek ve gruplar\narasında işbölümü yapmak, programa tabi işlerde denetim ve soruşturma gruplarının\nçalışma programlarını onaylamak, d) Denetleme raporlarını Cumhurbaşkanına sunmak, e) Mevzuatla verilen diğer görevleri yapmak, f) Cumhurbaşkanınca verilecek diğer işleri yapmaktır. Kurul Karar Organı MADDE 8 - (1) Kurul Karar Organı, Kurul başkanı ve sekiz kurul\nüyesinden oluşur. (2) Kurul karar organının görevleri şunlardır: a) Denetleme usulünü tespit etmek, b) Denetim gruplarınca hazırlanan raporları incelemek ve son\nşeklini vermek, c) Yönetmelik, denetleme kılavuzu ve rehberi tasarılarını\nkabul etmek, ç) Devlet Denetleme Kurulunu ilgilendiren hususlarda görüş vermek, d) Başkan ve Kurul üyelerinin önerilerini görüşüp karara bağlamak, e) Kamu kurum ve kuruluşlarının denetim ve soruşturma\nbirimlerinin düzenlemeleri hakkında görüş vermek. f) Mevzuatla verilen diğer görevleri yapmak. Kurul üyelerinin görevleri MADDE 9 - (1) Kurul üyelerinin görevleri: a) Kurul çalışma ve kararlarına katılmak, b) Denetim ve soruşturma grubuna başkanlık etmek, gerekirse\nçalışma programları hazırlamak, c) Grup raporlarını Kurul Başkanlığına vermek, ç) Mevzuatla veya Kurul Başkanınca verilen işleri yapmaktır. Kurul Başkanı ve üyeliklerine atanma MADDE 10 - (1) Kurul Başkanı ve üyeleri, yükseköğrenimlerini\nbitirdikten sonra en az on iki yıl devlet hizmetinde başarıyla çalışmış ve\ntemayüz etmiş olan kimseler arasından Cumhurbaşkanınca atanır. DÖRDÜNCÜ BÖLÜM Denetim ve Soruşturma Grupları ve\nDenetçiler Denetim ve soruşturma grupları MADDE 11 - (1) Denetim ve soruşturma grupları, bir Kurul üyesinin\nbaşkanlığında yeteri sayıda denetçiden oluşur. Kurul başkanı ihtiyaç gördüğü\nsayıda denetim ve soruşturma grubu oluşturabilir. (2) Kurul Başkanı, gerek gördüğünde gruplara başkanlık eder. (3) Kurul Başkanınca onaylanacak grup çalışma programı; grup\nbaşkanı ve görevlendirilen denetçiler, kurum ve kuruluşlar, görevlerin\nmahiyeti, varsa diğer kurum ve kuruluşların görevlileri ve bilirkişiler ile\ngöreve ait diğer bilgileri içerir. Onaylanan grup çalışma programı tüm Kurul\nüyelerine dağıtılır. (4) Denetim ve soruşturma grupları,  görev onaylarında ve\ngrup çalışma programında belirtildiği şekilde denetim, inceleme, araştırma ve\nsoruşturmaları yapmak ve bunlara ilişkin rapor hazırlamakla görevlidir. (5) Gruplarca hazırlanan raporlar ilgili Grup Başkanı\ntarafından Kurul Başkanına sunulur. (6) Soruşturma raporları Kurulda görüşülmeden Kurul\nBaşkanınca Cumhurbaşkanına sunulur ve mevzuatta tanımlanan yetkili mercilere\ngönderilir. Denetçilerin görev ve yetkileri MADDE 12 - (1) Denetçilerin görevleri şunlardır; a) Denetim ve soruşturma grupları içinde görev onayları\nve/veya grup çalışma programlarıyla verilen konularda denetim, inceleme, araştırma\nve soruşturma yapmak, b) Denetlemelerde görevlendirildikleri konularla ilgili\nolarak kurum ve kuruluşlar ve bankalar dâhil diğer gerçek ve tüzel kişilerle\nyazışma yapmak, bilgi ve belge ile açıklamalarda bulunulmasını istemek, c) Raporlar hazırlamak ve Kurul toplantılarında açıklamalarda\nbulunmak, ç) Mevzuatla verilen görevleri yapmak, d) Kurul Başkanı ve ilgili Grup Başkanının verdiği işleri\nyapmaktır. (2) (Ek:RG-20/8/2021-31574-C.K-82/3 md.) (İptal\nfıkra:Anayasa Mahkemesinin 1/2/2024 tarihli ve E.: 2021/113; K.: 2024/29 sayılı\nKararı ile) Denetçilerin nitelikleri MADDE 13 - (1) Denetçiler, aşağıda belirtilen alanlarda en az beş\nyıllık tecrübesi olanlardan; a) Kamu kurumlarının ülke düzeyinde\ndenetim yapan birimlerinde denetim elemanlığı yapanlar, b) Hâkim ve savcılar, kaymakamlar ile\nbakanlık, bağlı, ilgili ve ilişkili kuruluşlarının uzmanları, c) Bankacılık ve finans sektöründe uzmanlık, müfettişlik ve\ndaha üst yönetim kademesinde bulunanlar, ç) Bilişim uzmanı ve mühendisler, d) Öğretim elemanları, arasından görevlendirilirler. Denetçilerin görevlendirilmesi MADDE 14 - (1) Denetçiler, Kurul Başkanının talebi üzerine\nCumhurbaşkanlığı Genel Sekreteri tarafından geçici veya süreli olarak görevlendirilir.\nKamu kurum ve kuruluşları, Cumhurbaşkanlığı Genel Sekreteri tarafından Kurulda\ndenetçi olarak görevlendirilen personeli Kurul Başkanlığı emrine geçici olarak\ngöndermekle yükümlüdür. [5] [6] BEŞİNCİ BÖLÜM Kurul Sekreterliği ve Raporlar Kurul Sekreterliği MADDE 15 - (1) Kurul Sekreterliği, Kurul Sekreteri ve ona bağlı idari\nbirimler ve görevlilerden oluşur. (2) Kurul Sekreteri, Kurul Başkanına bağlı ve idarî\nişlemlerin yürütülmesiyle görevli ve sorumludur. (3) (Değişik:RG-18/11/2023-32373-CK-154/3\nmd.) Kurul\nSekreterliğinde çalışacak idari personel Kurul Başkanının talebi üzerine\nCumhurbaşkanlığı Genel Sekreterince atanır veya görevlendirilir. [7] (4) Kurul Sekreterliğine\nbağlı idari birimler ile Kurul Sekreterliğine atanan veya görevlendirilen\npersonelin idari birimlere dağılımı  Kurul Başkanı tarafından belirlenir. (Mülga\ncümle:RG-18/11/2023-32373-CK-154/4 md.) [8] Raporlar MADDE 16 - (1) Devlet Denetleme Kurulu,\nçalışmaları sonucunda denetim raporu, inceleme raporu, araştırma raporu, ön\ninceleme raporu, soruşturma raporu, disiplin soruşturması raporu ve ivedi durum\nraporu hazırlar. İvedi durumlar MADDE 17 - (1) Denetlemeler sırasında\nkarşılaşılan ve ivedi tedbir alınmadığında onarımı güç sonuçlar doğuracağı\nanlaşılan olay, iş, işlem ve kararların vukuundan önce veya sonra oluşabilecek\nmuhtemel zarar ve olumsuz hukuki sonuçların engellenmesi amacıyla incelenmesi\nve araştırılması gereken hususların varlığı halinde, doğrudan Kurul başkanının\nonayı ile ilgili denetim ve soruşturma gruplarınca çalışmalara başlanır. (2) İvedi durumlarda\ndenetim ve soruşturma gruplarınca hazırlanacak özet İvedi Durum Raporu Kurulda\nöncelikle görüşülerek Kurul başkanınca Cumhurbaşkanına sunulur. (3) İvedi Durum\nRaporlarında; raporun hazırlanma gerekçesi, durumun ivediliği, olay, iş ve işlemler\nve kararların doğuracağı muhtemel sonuçlar ile alınması gereken tedbirlere yer\nverilir. (4) Cumhurbaşkanına\nsunulan İvedi Durum Raporları Cumhurbaşkanının talimatı doğrultusunda\nsonuçlandırılır. (5) Doğrudan Kurul\nbaşkanlığına intikal eden ivedi durumlar hakkında da bu maddedeki usuller\nçerçevesinde işlem yapılır. Raporların gizlilik derecesi MADDE 18 - (1) Denetim, inceleme, araştırma ve soruşturma\nfaaliyetlerinde gizlilik esastır. (2) Raporların gizlilik derecesine\nraporun son şeklinin verileceği Kurul toplantısında karar verilir. (3) Raporların yayımlanıp yayımlanmayacağı Kurulda kararlaştırılır. Raporlarla ilgili işlemler MADDE 19 - (1) Cumhurbaşkanınca onaylanan raporların, raporda\nbelirtilen kurum ve kuruluşlara dağıtımı Kurul Sekreterliğince yapılır. (2) Denetime tâbi ilgili, ilişkili veya bağlı kurum ve\nkuruluşlar, Kurul raporları üzerine hazırlayacakları cevaplarını varsa yönetim\nkurullarından yoksa yetkili organlarından geçirmek kaydıyla raporu aldıkları\ntarihten başlayarak kırk beş gün içinde ilgili Bakanlığa, ilgili Bakanlıklar\nkendi görüşlerini de ekleyecekleri cevapları on beş gün içinde Kurula\ngönderirler. (3) Bakanlıkları ilgilendiren raporlara cevaplar Bakan onayı\nile birlikte raporu aldıkları tarihten başlayarak en geç kırk beş gün içinde\nKurula gönderilir. (4) Kurul raporlarında, Kurul dışındaki denetim birimlerince\ndenetimi, incelenmesi veya soruşturulması istenen hususların varlığı halinde,\nkonu ilgili Bakanlıkça raporda belirtilen denetim mercilerine ivedilikle\nintikal ettirilir. İstem, denetim birimlerince öncelikle sonuçlandırılır ve\nsonuçtan Kurula bilgi verilir. Raporların sonuçlandırılması MADDE 20 - (1) Denetlenen kurum, kuruluş ve kişilerce raporlara\nverilecek cevapların Kurula intikali sonrasında Kurul tarafından; a) Rapor hıfza kaldırılabilir, b) Genel hükümlere göre ilgililer hakkında suç duyurusunda bulunulabilir, c) Bu Cumhurbaşkanlığı Kararnamesi hükümleri çerçevesinde\nkonuyla ilgili İvedi Durum Raporu düzenlenebilir. Bu durumda Cumhurbaşkanının\ntalimatı doğrultusunda ilgililer hakkında soruşturma açılabilir, ç) Ortaklıkların yönetim kurulları için gerekçeli ibrasızlık\nönerisinde bulunulabilir. Öneri, genel kurulu olan ortaklıkların yapılacak ilk\nolağan veya olağanüstü genel kurullarında genel görüşmeye sunulur; genel kurulu\nbulunmayanlar için değerlendirilmek üzere atamaya yetkili üst veya TBMM ilgili\nkomisyonuna gönderilir. ALTINCI BÖLÜM Koordinasyon ve Uyumlaştırma Koordinasyon ve uyumlaştırma MADDE\n21 - (1) Kurul, üst\ndenetleme organı olarak kamu kurum ve kuruluşlarında Teftiş Kurullarının\ninceleme ve soruşturma faaliyetlerinin etkin bir şekilde yürütülmesine ilişkin\nusul ve esaslar ile bu inceleme ve soruşturmalara ilişkin ilke, yöntem ve\nstandartlarını belirler ve yayımlar. (2)\nHiyerarşik kademeler esas alınarak ilgili idare içinden üst yöneticinin\ngörevlendireceği kamu görevlileri tarafından yürütülecek soruşturmalara ilişkin\nusul ve esaslar ile soruşturmacının nitelikleri Kurul tarafından belirlenir. (3)\nTeftiş kurulları ve soruşturmacılar tarafından yürütülecek her türlü inceleme,\nsoruşturma ve raporlama faaliyetlerinde Kurul tarafından belirlenen düzenlemelere\nuyulur. (4) Teftiş kurulları ve soruşturmacılarla ilgili denetimi\nilgilendiren yönetmelikler hakkında Kurulun uygun görüşü alınır. (5)\nTeftiş kurulları ve iç denetim birimleri ile soruşturmacılar arasında kurum içi\nve kurumlar arası alanlarda görev ve yetkileriyle ilgili olarak uygulamada\nortaya çıkan görüş ayrılıkları veya sorunların çözüm mercii Devlet Denetleme\nKuruludur. Bu husustaki görüş talepleri denetim ve soruşturma birimlerinin\nbağlı, ilgili veya ilişkili bulundukları Bakanlıklar ile diğer kurum ve kuruluşlarda\nüst amir aracılığı ile Kurula iletilir. Görüş ayrılıkları Kurulca giderilir. (6)\nBakanlıkların Teftiş Kurulları, Bakanlıkları bünyesinde yürütülen inceleme ve\nsoruşturmalara ilişkin hazırlayacakları yıllık faaliyet raporunu ilgili yılı\ntakip eden Ocak ayı içinde Kurula gönderirler. YEDİNCİ BÖLÜM Personele İlişkin Hükümler Meslek mensupları MADDE 22 - (1) Kurul meslek mensupları; Kurul başkanı ve üyeleri ile\ndenetçilerden oluşur. Bunlar müfettiş yetki ve sıfatını da haizdirler. Bütçe, personel işlemleri ve mali hükümler [9] MADDE 23 - (1) Kurulun kadroları Cumhurbaşkanı kararı ile belirlenir. Cumhurbaşkanlığı\nGenel Sekreteri, dolu kadrolarda derece değişikliğine, boş kadrolarda ise\nsınıf, unvan ve derece değişikliğine yetkilidir. [10] (2) (Mülga:RG-18/11/2023-32373-CK-154/4 md.) (3) Kurulun her türlü harcamaları ve Kurulda görevlendirilen\nher türlü personele yapılacak ödemeler Cumhurbaşkanlığı bütçesinden karşılanır. (Mülga cümle:RG-18/11/2023-32373-CK-154/4 md.) (4) 375 sayılı Kanun Hükmünde Kararnamenin Ek 14 üncü maddesi\nhükümleri Kurul başkanı ve üyeleri ile Kurulda görev yapan personel hakkında da\nuygulanır. (5) Kurul personelinin özlük işlemleri Cumhurbaşkanlığı Genel\nSekreterliğince yürütülür. Kurul personeli, Cumhurbaşkanlığı Genel Sekreterliğinde\ngörevli personelin yararlandığı diğer mali ve sosyal haklardan da yararlanır. Sır saklama yükümlülü ğ ü MADDE 24 - (1) Kurul personeli, görevlerini yaptığı sırada öğrendiği\ngizli bilgileri, görevinden ayrılmış olsa bile, yetkili amirinin izni olmadan\naçıklayamaz SEKİZİNCİ BÖLÜM Çeşitli ve Son Hükümler Yönetmelikler MADDE 25 - (1) Kurulun denetleme ve toplantı usulleri, raporlar ve\nraporlama süreçleri ve diğer işleyişi Cumhurbaşkanı tarafından çıkarılan\nyönetmelikle düzenlenir. MADDE 26- (1) Bu Cumhurbaşkanlığı Kararnamesinde hüküm bulunmayanlar\nhallerde 657 sayılı Kanun ve ilgili diğer mevzuat uygulanır. Geçiş hükmü GEÇİCİ MADDE 1- (1) Bu Cumhurbaşkanlığı Kararnamesinin yürürlüğe girdiği\ntarihte görevde bulunan Başkan ve üyeler aynı unvanlı görevlerine yeniden\natanmış sayılırlar. Yürürlük MADDE 27- (1) Bu Cumhurbaşkanlığı Kararnamesi yayımı tarihinde\nyürürlüğe girer. Yürütme MADDE\n28 - (1) Bu\nCumhurbaşkanlığı Kararnamesi hükümlerini Cumhurbaşkanı yürütür. 5 SAYILI CUMHURBAŞKANLIĞI KARARNAMESİNDE DEĞİŞİKLİK YAPAN\nCUMHURBAŞKANLIĞI KARARNAMELERİNE İLİŞKİN TABLO Değiştiren\n  Cumhurbaşkanlığı Kararnamesinin veya İptal Eden Anayasa Mahkemesi\n  Kararının 5 Sayılı Cumhurbaşkanlığı\n  Kararnamesinin Değişen Maddeleri Değişikliğin Yürürlüğe Giriş Tarihi Sayısı Resmî Gazete Tarihi 82 20/8/2021 1,4,12 20/8/2021 Anayasa Mahkemesinin 11/11/2021 tarihli ve E.:2018/121 ; K.:2021/84 sayılı Kararı ile 17/3/2022 6 17/3/2022 154 18/11/2023 5, 14, 15, 23 18/11/2023 Anayasa Mahkemesinin 1/2/2024 Tarihli ve E: 2021/113,\n  K: 2024/29 Sayılı Kararı 21/5/2024 1, 4 21/5/2024 21/5/2024 12 21/2/2025 174 28/12/2024 14, 15, 23 28/12/2024 [1] Anayasa Mahkemesinin 1/2/2024 Tarihli ve\nE: 2021/113, K: 2024/29 Sayılı Kararı ile bu bentte yer alan\n\"…vakıflar, kooperatifler, birlikler ile bu kurum ve kuruluşların her\ntürlü ortaklık ve iştiraklerinde,\" ibaresi iptal edilmiştir. [2] Anayasa Mahkemesinin 1/2/2024 Tarihli ve\nE: 2021/113, K: 2024/29 Sayılı Kararı ile bu bentte yer alan \"…vakıflarda,\nkooperatiflerde, birliklerde ve bu kurum ve kuruluşların her türlü ortaklık ve\niştiraklerinde…\" ibaresi iptal edilmiştir. [3] 20/8/2021\ntarihli ve 31574 sayılı Resmî Gazete’de yayımlanan 82 sayılı Cumhurbaşkanlığı\nKararnamesinin 2 nci maddesiyle bu bentte yer alan “derneklerle vakıflarda” ibaresi\n“derneklerde, vakıflarda, kooperatiflerde, birliklerde ve bu kurum ve\nkuruluşların her türlü ortaklık ve iştiraklerinde” şeklinde değiştirilmiştir. [4] 18/11/2023 tarihli ve 32373 sayılı Resmî\nGazete’de yayımlanan 154 sayılı Cumhurbaşkanlığı Kararnamesinin 1 inci maddesiyle\nbu bentte yer alan “Denetleme faaliyetine yardımcı olmak üzere” ibaresi “14\nüncü madde hükümleri saklı kalmak kaydıyla, denetleme faaliyetine yardımcı\nolmak üzere denetim mahallinde” şeklinde değiştirilmiştir. [5] 18/11/2023 tarihli ve 32373 sayılı Resmî Gazete’de yayımlanan 154 sayılı\nCumhurbaşkanlığı Kararnamesinin 2 nci maddesiyle bu fıkrada yer alan “onayı\nile” ibaresi “talebi üzerine Cumhurbaşkanlığı İdari İşler Başkanı tarafından”\nşeklinde ve “Kurul Başkanı” ibaresi “Cumhurbaşkanlığı İdari İşler Başkanı”\nşeklinde değiştirilmiştir. [6] 28/12/2024 tarihli ve 32766\nsayılı Resmî Gazete’ de yayımlanan 174 sayılı Cumhurbaşkanlığı Kararnamesinin 14\nüncü maddesiyle, bu fıkrada yer\nalan “İdari İşler Başkanı” ibareleri “Genel Sekreteri” şeklinde değiştirilmiştir. [7] 28/12/2024 tarihli ve 32766 sayılı Resmî Gazete’\nde yayımlanan 174 sayılı Cumhurbaşkanlığı Kararnamesinin 15 inci maddesiyle, bu\nfıkrada yer alan “İdari İşler Başkanınca” ibaresi “Genel Sekreterince” şeklinde\ndeğiştirilmiştir. [8] 18/11/2023 tarihli ve 32373 sayılı Resmî Gazete’de yayımlanan 154 sayılı\nCumhurbaşkanlığı Kararnamesinin 3 üncümaddesiyle bu fıkrada yer alan “birimler”\nibaresinden sonra gelmek üzere “ile Kurul Sekreterliğine atanan veya\ngörevlendirilen personelin idari birimlere dağılımı” ibaresi eklenmiştir. [9] 28/12/2024 tarihli ve 32766 sayılı Resmî Gazete’\nde yayımlanan 174 sayılı Cumhurbaşkanlığı Kararnamesinin 16 ncı maddesiyle, bu\nmaddenin birinci fıkrasında yer alan “İdari İşler Başkanı” ibaresi “Genel\nSekreteri” şeklinde, beşinci fıkrasında yer alan “İdari İşler Başkanlığınca”\nibaresi “Genel Sekreterliğince” şeklinde ve “İdari İşler Başkanlığında” ibaresi\n“Genel Sekreterliğinde” şeklinde değiştirilmiştir. [10] 18/11/2023 tarihli ve 32373 sayılı Resmî Gazete’de yayımlanan 154 sayılı\nCumhurbaşkanlığı Kararnamesinin 4 üncü maddesiyle bu fıkrada yer alan “Kurul\nBaşkanı” ibaresi “Cumhurbaşkanlığı İdari İşler Başkanı” şeklinde\ndeğiştirilmiştir."},
{"url": "https://www.mevzuat.gov.tr/mevzuat?MevzuatNo=4&MevzuatTur=19&MevzuatTertip=5", "full_text": "BAKANLIKLARA BAĞLI, İLGİLİ,\n  İLİŞKİLİ KURUM VE KURULUŞLAR İLE DİĞER KURUM VE KURULUŞLARIN\n  TEŞKİLATI HAKKINDA CUMHURBAŞKANLIĞI\n  KARARNAMESİ Cumhurbaşkanlığı Kararnamesinin\n  Sayısı         : 4 Yayımlandığı Resmî\n  Gazetenin Tarihi – Sayısı : 15/7/2018 - 30479 BİRİNCİ BÖLÜM Adli Tıp Kurumu Amaç MADDE 1- (1) Bu Bölümün amacı, Adli Tıp Kurumunun kuruluş,\ngörev ve yetkilerine ilişkin usul ve esasları düzenlemektir. Kuruluş MADDE 2 - (1) Adalet işlerinde bilirkişilik görevi yapmak, adlî tıp\nuzmanlığı ve yan dal uzmanlığı programları ile görev alanına giren konularda\ndiğer adlî bilimler alanlarında sempozyum, konferans ve benzeri etkinlikler\ndüzenlemek ve bunlara ilişkin eğitim programları uygulamak üzere Adalet\nBakanlığına bağlı Adli Tıp Kurumu kurulmuştur. (2) (Değişik:RG-10/10/2024-32688-C.K-165/1\nmd.) Adalet Bakanlığınca Kuruma bağlı olarak adli\ntıp grup başkanlıkları ile grup başkanlıklarına bağlı adli tıp şube\nmüdürlükleri kurulabilir. Adli tıp grup başkanlıkları bünyesinde bir veya daha\nçok adli tıp ihtisas dairesi bulunur. Görev MADDE 3 - (1) Adli Tıp Kurumunun görevleri\nşunlardır: a) Mahkemeler,\nhâkimlikler ve savcılıklar ile Kurumun uygun gördüğü alanlarda kamu kurum ve\nkuruluşları tarafından gönderilen adlî tıp ve adlî bilimlerle ilgili konularda\nbilimsel ve teknik görüş bildirmek. [1] b) Adlî tıp uzmanlığı ve\nyan dal uzmanlığı eğitimini tıpta uzmanlık mevzuatına uygun olarak vermek. c) (Değişik:RG-10/10/2024-32688-C.K-165/2\nmd.) Adlî tıp ve adlî bilimler alanlarında kongre, seminer, sempozyum,\nkonferans ve benzeri etkinlikler düzenlemek, eğitim programları uygulamak ve\nilgili kurum, kuruluş ve kurulların hazırlayacakları adlî tıp ve adlî\nbilimlerle ilgili eğitim programlarının yapılmasına ve yürütülmesine yardımcı\nolmak. ç) Adlî tıp hizmetlerinin\ngörülmesi sırasında yapılması zorunlu sağlık hizmetlerini vermek. d) (Ek:RG-10/10/2024-32688-C.K-165/2\nmd.) Görev alanına giren konularda araştırma ve geliştirme faaliyetleri\nyürütmek, yurt içinde ve yurt dışında bulunan kurum ve kuruluşlarla işbirliği\nyapmak. Adli Tıp Kurumunun teşkilat yapısı MADDE 4- (Başlığı ile Birlikte Değişik:RG-10/10/2024-32688-C.K-165/3\nmd.) (1) Adli Tıp Kurumu; a) Adli Tıp Kurumu Başkanlığı, b) Adli Tıp Başkanlar Kurulu, c) Adli tıp üst kurulları, ç) Adli tıp ihtisas kurulları, d) Adli tıp ihtisas daireleri, e) Adli tıp grup başkanlıkları, f) Adli tıp şube müdürlüklerinden, oluşur. Adli Tıp Kurumu Başkanlığı [2] MADDE 5 - (1) Adli Tıp Kurumu\nBaşkanlığı, adlî tıp uzmanı bir Başkan ve en az üçü adlî tıp uzmanı olmak üzere\nbeş başkan yardımcısı ile hizmet birimlerinden oluşur. (Ek cümleler:RG-10/10/2024-32688-C.K-165/4 md.) Başkan\nyardımcılarının görev süresi dört yıldır. Görev süresi sona eren başkan\nyardımcısı, yerine yeni atama veya görevlendirme yapılıncaya kadar görevine\ndevam eder. [3] (2) (Ek:RG-10/10/2024-32688-C.K-165/4\nmd.) Adli Tıp Kurumu Başkanlığının hizmet birimleri şunlardır: a) Personel Daire Başkanlığı. b) Destek Hizmetleri Daire Başkanlığı. c) Bilgi İşlem ve İstatistik Daire Başkanlığı. ç) Eğitim, Araştırma ve Geliştirme Daire\nBaşkanlığı. d) Kalite ve Akreditasyon Daire Başkanlığı. e) Hukuk Müşavirliği. (3) (Ek:RG-10/10/2024-32688-C.K-165/4\nmd.) Hizmet birimlerinin görevleri ile çalışma usul ve esasları\nyönetmelikle düzenlenir. (4) Adlî Tıp Kurumu Başkanlığının giderleri Adalet\nBakanlığı bütçesinden karşılanır. Adli Tıp Başkanlar Kurulu MADDE 6 - (1) Adli Tıp Başkanlar\nKurulu, Adli Tıp Kurumu Başkanının başkanlığında; başkan yardımcıları, adlî tıp\nihtisas kurulları başkanları ve Kurum merkezinde bulunan adlî tıp ihtisas daireleri\nbaşkanlarından oluşur. Ancak başkan yardımcıları ve adlî tıp ihtisas daireleri\nbaşkanları oylamaya katılamaz. Adlî Tıp Üst Kurulları MADDE 7 - (1) Adli Tıp Üst Kurulları,\nAdli Tıp Kurumu Başkanının veya Başkanın belirleyeceği başkan yardımcısının başkanlığında,\nilgili adlî tıp ihtisas kurulları başkan ve üyelerinden oluşur. [4] (2) Adlî Tıp Üst Kurullarında görüşülen konular,\ndaha önce Kurum merkezinde veya taşradaki adlî tıp ihtisas dairelerinde karara\nbağlanmış ise Adlî Tıp Üst Kurulları toplantılarına Kurum merkezindeki ilgili\nihtisas dairesi başkanı, yokluğunda vekili iştirak eder, konu hakkında\naçıklamada bulunur. (3) Adlî Tıp Birinci Üst Kurulu Adlî Tıp Dördüncü,\nAltıncı ve Onuncu İhtisas Kurulları başkanları ve üyelerinden oluşur. [5] (4) Adlî Tıp İkinci Üst Kurulu Adlî Tıp İkinci, Üçüncü,\nBeşinci, Dokuzuncu ve Onbirinci İhtisas Kurulları başkanları ve üyelerinden\noluşur. [6] (5) Adlî Tıp Üçüncü Üst Kurulu Adlî Tıp Birinci,\nYedinci ve Sekizinci İhtisas Kurulları başkanları ve üyelerinden oluşur. (6) İlgili ihtisas kurullarının iş alanlarına ilişkin\ndosyalar, bu Adlî Tıp Üst Kurullarında görüşülür. (7) (Mülga:RG-10/10/2024-32688-C.K-165/5\nmd.) Adli tıp ihtisas kurulları MADDE 8 - (1) Adli Tıp Kurumunda onbir ihtisas\nkurulu bulunur. İhtisas kurulları, bir başkan ve adlî tıp uzmanı üç üye ile; [7] a) Adlî Tıp Birinci İhtisas Kurulu birer; 1) Tıbbî Patoloji, 2) İç Hastalıkları, 3) Kardiyoloji, 4) Genel Cerrahi, 5) Beyin ve Sinir Cerrahisi, 6) Anesteziyoloji ve Reanimasyon, 7) Kadın Hastalıkları ve Doğum, 8) Çocuk Sağlığı ve Hastalıkları, b) Adlî Tıp İkinci İhtisas\nKurulu birer; 1) Radyoloji, 2) Göz Hastalıkları, 3) Kulak Burun Boğaz\nHastalıkları, 4) Genel Cerrahi, 5) Göğüs Cerrahisi, 6) Kalp ve Damar Cerrahisi, 7) Plastik, Rekonstrüktif ve\nEstetik Cerrahi, 8) Nöroloji, 9) Ortopedi ve Travmatoloji, 10) Kadın Hastalıkları ve\nDoğum, 11) Ruh Sağlığı ve\nHastalıkları, c) Adlî Tıp Üçüncü İhtisas\nKurulu birer; 1) Ortopedi ve Travmatoloji, 2) Genel Cerrahi, 3) Nöroloji, 4) İç Hastalıkları, 5) Göğüs Hastalıkları, 6) Kardiyoloji, 7) Üroloji, 8) Tıbbî Onkoloji, 9) Ruh Sağlığı ve\nHastalıkları, 10) Beyin ve Sinir Cerrahisi, 11) (Ek:RG-10/10/2024-32688-C.K-165/6 md.) Göz Hastalıkları, 12) (Ek:RG-10/10/2024-32688-C.K-165/6 md.) Kulak Burun Boğaz\nHastalıkları, 13) (Ek:RG-10/10/2024-32688-C.K-165/6 md.) Radyoloji, ç) Adlî Tıp Dördüncü İhtisas\nKurulu; [8] 1) Ruh Sağlığı ve Hastalıkları\niçin dört, 2) Nöroloji için bir, d) Adlî Tıp Beşinci İhtisas\nKurulu birer; 1) Tıbbî Mikrobiyoloji, 2) Tıbbî Farmakoloji, 3) Tıbbî Biyokimya, 4) Analitik Kimya, 5) İmmünoloji ve Alerji\nHastalıkları, 6) Tıbbî Genetik, 7) Enfeksiyon Hastalıkları ve\nKlinik Mikrobiyoloji, 8) Halk Sağlığı, 9) (Ek:RG-10/10/2024-32688-C.K-165/6\nmd.) Gıda Mühendisliği, 10) (Ek:RG-10/10/2024-32688-C.K-165/6 md.) Tıbbî Biyoloji, e) Adlî Tıp Altıncı İhtisas\nKurulu; 1) Kadın Hastalıkları ve Doğum\niçin bir, 2) Üroloji için bir, 3) Ruh Sağlığı ve Hastalıkları\niçin iki, 4) Çocuk ve Ergen Ruh Sağlığı\nve Hastalıkları için iki, 5) Çocuk Cerrahisi için bir, 6) Radyoloji için bir, 7) (Ek:RG-10/10/2024-32688-C.K-165/6\nmd.) Çocuk Nörolojisi için bir, f) Adlî Tıp Yedinci İhtisas\nKurulu birer; 1) Genel Cerrahi, 2) İç Hastalıkları, 3) Kadın Hastalıkları ve\nDoğum, 4) Çocuk Sağlığı ve\nHastalıkları, 5) Anesteziyoloji ve\nReanimasyon, 6) Beyin ve Sinir Cerrahisi, 7) Ortopedi ve Travmatoloji, 8) Göz Hastalıkları, 9) Kardiyoloji, 10) Kulak Burun Boğaz\nHastalıkları, 11) Tıbbî Onkoloji, 12) Plastik, Rekonstrüktif ve\nEstetik Cerrahi, 13) Üroloji, 14) Kalp ve Damar Cerrahisi, 15) Diş Hekimliği, 16) Deri ve Zührevi\nHastalıkları, 17) (Ek:RG-10/10/2024-32688-C.K-165/6 md.) Acil Tıp, 18) (Ek:RG-10/10/2024-32688-C.K-165/6 md.) Nöroloji, 19) (Ek:RG-10/10/2024-32688-C.K-165/6 md.) Radyoloji, 20) (Ek:RG-10/10/2024-32688-C.K-165/6 md.) Fizik Tedavi ve\nRehabilitasyon, g) Adlî Tıp Sekizinci İhtisas\nKurulu birer; 1) Genel Cerrahi, 2) İç Hastalıkları, 3) Kadın Hastalıkları ve\nDoğum, 4) Çocuk Sağlığı ve\nHastalıkları, 5) Anesteziyoloji ve\nReanimasyon, 6) Kardiyoloji, 7) Beyin ve Sinir Cerrahisi, 8) Acil Tıp, 9) Enfeksiyon Hastalıkları ve\nKlinik Mikrobiyoloji, 10) (Ek:RG-10/10/2024-32688-C.K-165/6 md.) Radyoloji, 11) (Ek:RG-10/10/2024-32688-C.K-165/6 md.) Çocuk Cerrahisi, 12) (Ek:RG-10/10/2024-32688-C.K-165/6 md.) Göğüs Hastalıkları, 13) (Ek:RG-10/10/2024-32688-C.K-165/6 md.) Aile Hekimliği, ğ) (Ek:RG-10/10/2024-32688-C.K-165/6\nmd.) Adlî Tıp Dokuzuncu İhtisas Kurulu birer; 1) Ortopedi ve Travmatoloji, 2) Nöroloji, 3) İç Hastalıkları, 4) Göğüs Hastalıkları, 5) Göz Hastalıkları, 6) Kulak Burun Boğaz\nHastalıkları, 7) Ruh Sağlığı ve Hastalıkları, 8) Radyoloji, h) (Ek:RG-10/10/2024-32688-C.K-165/6\nmd.) Adlî Tıp Onuncu İhtisas Kurulu; 1) Ruh Sağlığı ve Hastalıkları\niçin dört, 2) Nöroloji için bir, ı) (Ek:RG-10/10/2024-32688-C.K-165/6\nmd.) Adlî Tıp Onbirinci İhtisas Kurulu birer; 1) İç Hastalıkları, 2) Genel Cerrahi, 3) Nöroloji, 4) Kardiyoloji, 5) Ruh Sağlığı ve\nHastalıkları, uzmanı üyelerden oluşur. (Ek cümle:RG-10/10/2024-32688-C.K-165/6 md.) Kurul\nbaşkanlıklarına ve üyeliklerine atanmak için en az tıpta veya diş hekimliğinde\nuzmanlık belgesi ya da alanında doktora derecesi almış olmak şarttır. (2) (Değişik:RG-10/10/2024-32688-C.K-165/6\nmd.) Adli tıp ihtisas kurulu başkan ve üyelerinin görev süresi dört yıldır.\nGörev süresi sona eren ihtisas kurulu başkan ve üyeleri, yerlerine yeni atama\nveya görevlendirme yapılıncaya kadar görevine devam eder. (3) Adlî Tıp İhtisas\nKurullarının çalışma usul ve esasları yönetmelikle düzenlenir. Adli tıp ihtisas daireleri [9] MADDE 9 - (1) (Değişik:RG-10/10/2024-32688-C.K-165/7\nmd.) Adli tıp ihtisas daireleri şunlardır: a) Morg İhtisas Dairesi. b) Gözlem İhtisas Dairesi. c) Kimya İhtisas Dairesi. ç) Biyoloji İhtisas Dairesi. d) Fizik İhtisas Dairesi. e) Trafik İhtisas Dairesi. f) Adlî Bilişim İhtisas\nDairesi. (2) (Mülga cümle:RG-10/10/2024-32688-C.K-165/7 md.) Adlî tıp\nihtisas dairelerinin çalışma usul ve esasları yönetmelikte gösterilir. Adli tıp grup başkanlıkları [10] [11] MADDE 10 - (1) Adalet Bakanlığınca gerekli görülen yerlerde, adli tıp grup başkanlıkları\nkurulur. (2) Adli tıp grup\nbaşkanlıkları, adlî tıp uzmanı bir Başkan ile buna bağlı bürodan oluşur. (3) Adli tıp grup\nbaşkanlıklarının görev, çalışma usul ve esasları yönetmelikte gösterilir. (4) Adli tıp grup başkanı,\ngrup başkanlığındaki tüm görevlilerin özlük hakları itibarıyla ve bütçe ile\nverilmiş harcama kalemleri sarfiyatına ilişkin harcama yetkilisidir. Adli tıp şube müdürlükleri [12] MADDE 11 - (1) Adli\ntıp şube müdürlükleri, Adalet Bakanlığınca ağır ceza mahkemesi bulunan yerlerde\nkurulur. Ancak ağır ceza mahkemesi bulunmayan ilçelerde de coğrafi durum ve iş\nyoğunluğu da göz önünde tutularak adlî tıp şube müdürlükleri kurulabilir. Adli\ntıp şube müdürlükleri, iş hacmine göre bir veya birden fazla adlî tıp uzmanı ve\ndiğer personelden oluşur. (2) Adli tıp şube müdürlüğünde\ngörevli personel, Adalet Bakanlığınca görev sınırları belirlenen yerlerde\nbulunan mahkemeler, hâkimlikler ve savcılıklar tarafından adlî tıpla ilgili\nolmak üzere gerekli görülecek otopsi, muayene ve keşifleri, gerekirse olay\nyerine de gitmek suretiyle yaparak bu hususta rapor vermek ve yapılan davet\nüzerine sözlü görüşlerini bildirmekle yükümlüdür. Adli tıp şube müdürlüğü\nbulunmayan yerlerde bu görevler adlî tabip ve diğer personel tarafından yerine\ngetirilir. (3) (Ek:RG-10/10/2024-32688-C.K-165/9 md.) İstanbul’da bulunan\nadli tıp şube müdürlükleri, iş durumu ve coğrafi konumları dikkate alınarak\ndoğrudan Kurum merkezine bağlanabilir. (4) Adli tıp şube\nmüdürlüklerinin çalışma usul ve esasları yönetmelikte gösterilir. [13] Adli Tıp Kurumu Başkanının\ngörevleri [14] MADDE 12 - (1)\nAdli Tıp Kurumu Başkanı, Kurumun idari, adlî tıp ve adlî bilimlerle ilgili\nbilimsel ve hukuki işlemlerinden sorumlu olup aşağıdaki görevleri yapar: a) Adli Tıp Kurumunu temsil\netmek. b) Adli Tıp Üst Kurullarına ve\nBaşkanlar Kuruluna Başkanlık etmek, Başkanlar Kurulunun kararlarını uygulamak. c) Kurumun verimli ve düzenli\nçalışmasını sağlamak ve bu yolda uygun göreceği tedbirleri almak. ç) İhtisas Kurulları, daireler\nve şubelerde ölüm, istifa, emeklilik gibi nedenlerle kadronun boşalması veya\nkanuni mazeret halinde, bu mazeretin devamı süresince Kuruma bağlı uzmanları,\nuzmanlıklarına uygun yerlerde geçici olarak çalıştırmak. d) Yayımlanmasında yarar\numulan rapor, görüş ve çalışmaların yayımlanmasını sağlamak. e) İhtisas Kurullarının başkan\nve üyeleri ile ihtisas dairesi başkanları dışındaki görevlilerin yerlerini\nbelirlemek. f) Kurumun görev alanına giren\nfaaliyetlerle ilgili olarak kamu kurum ve kuruluşları ile protokol yapmak. g) Kanunlarla ve\nCumhurbaşkanlığı kararnameleriyle verilen görevleri yapmak. Başkan yardımcılarının\ngörevleri MADDE 13 - (1)\nBaşkan yardımcılarının görevleri şunlardır: a) Kurum Başkanının vereceği\ngörevleri yapmak. b) Kurum Başkanına vekâlet\netmek. Adli Tıp Başkanlar\nKurulunun görevleri MADDE 14 - (1) Adli Tıp Başkanlar Kurulunun görevleri şunlardır: [15] a) (Değişik:RG-10/10/2024-32688-C.K-165/11\nmd.) İhtisas kurulları ve ihtisas dairelerinin kendi aralarında veya\nihtisas kurulları ile ihtisas daireleri arasında ortaya çıkan iş bölümü\nihtilaflarını karara bağlamak. b) Zorunluluk hâlinde ihtisas\nkurullarının başkan ve üyeleri ile ihtisas dairesi başkanlarının yerlerini\ndeğiştirmek. c) İhtisas kurulları ile daire\nve şubelere yıl içinde gelen işler normal çalışma düzeni içerisinde\nkarşılanamayacak oranda artmış veya kurul, daire ve şubeler arasında iş\nbakımından bir dengesizlik meydana gelmişse, bir kısım işleri mahiyetlerini de\ngözetmek suretiyle başka kurul, daire ve şubelere vermek. ç) Adli Tıp Kurumunun adlî tıp\nve adlî bilimler alanında uzmanlık programları ile görev alanına giren konularda\nseminer, sempozyum, konferans ve benzeri etkinlikler ile bunlara ilişkin eğitim\nprogramlarını kararlaştırmak. d) Adlî Tıp Kurumu Eğitim ve\nBilimsel Araştırma Komisyonu ile Adlî Tıp Kurumu Etik Kurulu üyelerini\nbelirlemek. e) Kanunlarla ve Cumhurbaşkanlığı\nkararnameleriyle verilen görevleri yapmak. (2) Adlî Tıp Başkanlar\nKurulunun çalışma usul ve esasları yönetmelikte gösterilir. İhtisas kurulları\nbaşkanları ve daire başkanlarının görevleri MADDE 15 - (1)\nİhtisas kurulları başkanları ve daire başkanlarının görevleri şunlardır: a) Kurul ve dairelerin\nahenkli, verimli ve düzenli çalışmasının gerçekleşmesini ve işlerin mümkün olan\nsüratle incelenip karara bağlanmasını, kurul ve dairelerin kendi kararları\narasında meydana gelen uyuşmazlıkların önlenmesini sağlamak için gerekli bütün\ntedbirleri almak, özellikle dosyaları takrir edecekleri bu esaslar uyarınca\ntespit etmek, raporları yazmak veya raporların hangi üye, uzman veya raportör\ntarafından yazılacağını belirlemek. b) Adli Tıp Kurumu Başkanının\nyetkileri saklı kalmak üzere emrindeki görevlileri denetlemek. c) Raporların zamanında\nyazılıp dosyaların Kurum Başkanlığına iadesini sağlamak. ç) Kanunlarla ve\nCumhurbaşkanlığı kararnameleriyle verilen görevleri yapmak. (2) (Mülga:RG-10/10/2024-32688-C.K-165/12 md.) (3) Daire Başkanlarına, o\ndairenin en kıdemli şube müdürü veya uzmanı; bulunmamaları halinde Adli Tıp\nKurumu Başkanının diğer daire başkanları veya uzmanları arasından\ngörevlendireceği kişi vekâlet eder. Adli Tıp Grup Başkanlığı bulunan yerlerde\nbu görev grup başkanı tarafından yerine getirilir. Adli Tıp Üst Kurullarının\ngörevleri [16] MADDE 16 - (1)\nAdlî Tıp Üst Kurulları; a) Adlî tıp ihtisas kurulları\nve ihtisas daireleri tarafından verilip de mahkemeler, hâkimlikler ve\nsavcılıklarca kapsamı itibarıyla yeterince kanaat verici nitelikte bulunmayıp\nsebebi de belirtilmek suretiyle bildirilen işleri, b) Adlî tıp ihtisas\nkurullarınca oybirliğiyle karara bağlanamamış olan işleri, c) Adlî tıp ihtisas\nkurullarının verdiği rapor ve görüşleri arasında ortaya çıkan çelişkileri, ç) Adlî tıp ihtisas kurulları\nile ihtisas dairelerinin rapor ve görüşleri arasında ortaya çıkan çelişkileri, d) Adlî tıp ihtisas kurulları\nile Adlî Tıp Kurumu dışındaki sağlık kuruluşlarının heyet hâlinde verdikleri\nrapor ve görüşler arasında ortaya çıkan çelişkileri, konu ile ilgili uzman üyelerin\nkatılımıyla inceler ve kesin karara bağlar. (2) Fizik, Trafik ve Adlî\nBilişim İhtisas Dairelerinin raporları Adlî Tıp Üst Kurullarında incelemeye\nalınamaz. Bu dairelerden birinin verdiği raporlar ile diğer bilirkişi raporları\narasında çelişki bulunması hâlinde mahkeme veya Cumhuriyet savcılıklarınca\ngerekçesi belirtilmek suretiyle talep edilmesi üzerine raporlar, ilgili ihtisas\ndairesinin en az yedi uzmanının katılımı ile oluşan genişletilmiş uzmanlar heyetince\nincelenir ve kesin olarak karara bağlanır. Kararlar katılanların oy çokluğuyla\nalınır, eşitlik hâlinde başkanın bulunduğu taraf oy çokluğunu sağlamış olur. (3) Fizik, Trafik ve Adlî\nBilişim İhtisas Dairelerinin genişletilmiş uzmanlar heyetinin çalışma usul ve esasları\nyönetmelikle düzenlenir. İhtisas Kurullarının\ngörevleri [17] MADDE 17 - (1)\nİhtisas Kurullarının görevi bu Bölümün kapsamına giren işlerde; a) Bilirkişilerce, b) Fizik, Trafik ve Adlî\nBilişim İhtisas Dairelerinin tıpla ilgili olmayan raporları hariç olmak üzere adlî\ntıp ihtisas dairelerince, c) Adlî tabip veya adlî tıp\nuzmanlarınca, verilip de mahkemeler,\nhâkimlikler ve savcılıklar tarafından yeterince kanaat verici nitelikte\nbulunmayan ve aralarında çelişki olduğu belirlenen raporları inceleyip bilimsel\nve teknik görüşlerini bildirmektir. (2) İhtisas Kurullarının özel\ngörevleri şunlardır: a) (Değişik:RG-10/10/2024-32688-C.K-165/14\nmd.) Adlî Tıp Birinci İhtisas Kurulu; 26/9/2004 tarihli ve 5237 sayılı Türk\nCeza Kanununda belirtilen hayata karşı suçlar, düşük ve ölü doğum dâhil her\ntürlü ölümle ilişkili işler ile diğer ihtisas kurullarının görevine girmeyen\nişler hakkında bilimsel ve teknik görüşlerini bildirir. b) (Değişik:RG-10/10/2024-32688-C.K-165/14\nmd.) Adlî Tıp İkinci İhtisas Kurulu; vücut dokunulmazlığına karşı suçlar\nile işkence ve eziyet suçlarına ilişkin fiiller, asliye ticaret mahkemelerinden\ngelen engellilik, malûliyet, meslekte kazanma gücü kaybı ve beden çalışma gücü\nkaybına ilişkin işlemler ile sağlık kuruluşları tarafından düzenlenen malûliyet\nve engellilik raporlarının ilme ve fenne uygun olup olmadığı hakkında bilimsel\nve teknik görüşlerini bildirir. c) (Değişik:RG-10/10/2024-32688-C.K-165/14\nmd.) Adlî Tıp Üçüncü İhtisas Kurulu; asliye hukuk ve asliye ticaret mahkemeleri\nhariç diğer mahkemelerden gelen engellilik, malûliyet, meslekte kazanma gücü\nkaybı ve beden çalışma gücü kaybına ilişkin işler ile meslek hastalıkları,\nsigorta-malûliyet ve askerliğe elverişlilikle ilgili işler hakkında bilimsel ve\nteknik görüşlerini bildirir. ç) (Değişik:RG-10/10/2024-32688-C.K-165/14\nmd.) Adlî Tıp Dördüncü İhtisas Kurulu; 5237 sayılı Kanunun 31 inci ve 33\nüncü maddeleri hariç olmak üzere ceza sorumluluğunu kaldıran veya azaltan\nnedenler ile akıl hastalarına özgü güvenlik tedbirlerine ilişkin işler,\nuyuşturucu ve uyarıcı maddeleri kullanan kimselerin alışkanlığı ile ilgili\nbağımlılık derecesinin belirlenmesine ilişkin işlemler, uyuşturucu madde\nsuçları ile ilgili olarak tedavi ve denetimli serbestlik tedbirlerine ilişkin\nişler hakkında bilimsel ve teknik görüşlerini bildirir. d) Adlî Tıp Beşinci İhtisas\nKurulu; zehirlenmeler ile alerji ve immünolojiye, ilaç kimyasına, eczacılık ve\nreçeteye, alışkanlık yapan diğer maddelere ilişkin işler, nesebin\nbelirlenmesine ilişkin işler, çevreye karşı suçlar ile kamunun sağlığına karşı\nsuçlar, yenilecek ve içilecek şeylere ilişkin işler, uyuşturucu ve uyarıcı\nmaddeler ile adlî biyoloji ve adlî genetiği ilgilendiren işler hakkında\nbilimsel ve teknik görüşlerini bildirir. e) Adlî Tıp Altıncı İhtisas\nKurulu; yaş küçüklüğü, sağır ve dilsizlik ile çocuk düşürtme, düşürme veya kısırlaştırma,\ncinsel dokunulmazlığa karşı suçlar, genel ahlaka ve aile düzenine karşı suçlar,\ncinsel iktidar tespiti, fiile karşı kendisini savunup savunamayacağı hususları\nile yaş belirlemesi ve cinsiyete ilişkin işler hakkında bilimsel ve teknik\ngörüşlerini bildirir. f) (Değişik:RG-10/10/2024-32688-C.K-165/14\nmd.) Adlî Tıp Yedinci İhtisas Kurulu; ölümle sonuçlanmayan tıbbî uygulama\nhatalarına ilişkin işler ile sağlık ve istirahat raporlarının ilme ve fenne\nuygun olup olmadığı hakkında bilimsel ve teknik görüşlerini bildirir. g) Adlî Tıp Sekizinci İhtisas\nKurulu; ölümle sonuçlanan tıbbî uygulama hatalarına ilişkin işler hakkında\nbilimsel ve teknik görüşlerini bildirir. ğ) (Ek:RG-10/10/2024-32688-C.K-165/14\nmd.) Adlî Tıp Dokuzuncu İhtisas Kurulu; asliye hukuk mahkemelerinden\ngelen engellilik, malûliyet, meslekte kazanma gücü kaybı ve beden çalışma gücü\nkaybına ilişkin işlemler hakkında bilimsel ve teknik görüşlerini bildirir. h) (Ek:RG-10/10/2024-32688-C.K-165/14\nmd.) Adlî Tıp Onuncu İhtisas Kurulu; fiil ehliyetinin tespiti,\nvesayeti gerektiren hâller, koruma amacıyla özgürlüğün kısıtlanması, tasarruf\nehliyetine ilişkin işler, akıl hastalığı nedeniyle evliliğin iptali veya\nboşanmaya ilişkin işler hakkında bilimsel ve teknik görüşlerini bildirir. ı) (Ek:RG-10/10/2024-32688-C.K-165/14\nmd.) Adlî Tıp Onbirinci İhtisas Kurulu; hapis cezalarının infazının\nertelenmesi, sürekli hastalık, engellilik ve kocama sebepleri ile belirli\nkişilerin cezalarının hafifletilmesi veya kaldırılmasına ilişkin işlemler\nhakkında bilimsel ve teknik görüşlerini bildirir. Morg İhtisas Dairesinin\ngörevleri MADDE 18 - (1)\nMorg İhtisas Dairesi, mahkemeler ile hâkimlikler ve savcılıklar tarafından\ngönderilen cesetler ve ceset kısımları ile canlılara ait doku ve biyolojik\nmateryal üzerinde her türlü incelemeleri yapar ve sonucunu bir rapor ile tespit\neder. Gözlem İhtisas Dairesinin\ngörevleri MADDE 19 - (1) Gözlem\nİhtisas Dairesi, mahkemeler ve hakimlerce gözleme tabi tutulmasına karar\nverilenleri gözleme tabi tutar ve gözlem sonucunu bir raporla tespit eder. Kimya İhtisas Dairesinin\ngörevleri MADDE 20 - (1)\nKimya İhtisas Dairesi, mahkemeler ile hakimlikler ve savcılıklar\ntarafından gönderilen toksikolojik, gıdai, sınai, narkotik, ilaç ve diğer\nçeşitli maddeler ile alkolometrik analizler yapar ve sonucunu bir raporla\ntespit eder. Biyoloji İhtisas Dairesinin\ngörevleri MADDE 21 - (1) Biyoloji İhtisas Dairesi, mahkemeler ile hâkimlikler ve savcılıklar\ntarafından gönderilen her türlü biyolojik örnek ve biyolojik örnek taşıması muhtemel\nmateryalin mikrobiyolojik, hematolojik, serolojik ve genetik yönden\nincelemelerini yapar ve sonucunu bir raporla tespit eder. Fizik İhtisas Dairesinin\ngörevleri MADDE 22 - (1)\nFizik İhtisas Dairesi mahkemeler ile hakimlikler ve savcılıklar tarafından\ngönderilen silah, mermi, yazı (grafolojik-daktiloskopik), imza, imza niteliğini\ntaşıyan parmak izleri ile radyolojik, radyoizotop, klimatolojik, diğer fiziksel\nmateryal ve olaylarla ilgili olarak incelemeler yaparak sonucunu bir raporla\ntespit eder. Trafik İhtisas Dairesinin\ngörevleri MADDE 23 - (1) Trafik İhtisas Dairesi mahkemeler, hakimlikler ve savcılıklarca gönderilen\ntrafik olayları ile ilgili konularda gerekli muayene ve incelemeleri yapar ve\nsonucunu bir raporla tespit eder. Adlî Bilişim İhtisas\nDairesinin görevleri MADDE 24 - (1)\nAdlî Bilişim İhtisas Dairesi mahkemeler, hakimlikler ve savcılıklar\ntarafından talep edilen bilişim ile ilgili konularda gerekli incelemeleri\nyapar; veri toplama, işleme, depolama veya aktarma işlevi gören bilişim\nsistemleri ile her türlü sayısal ve elektronik materyal üzerinde inceleme,\naraştırma ve analizleri yapar; bunların sonuçlarını bir raporla tespit eder. Adlî Tıp Üst Kurullarının\nve İhtisas Kurullarının çalışması [18] MADDE 25 - (1)\nAdlî Tıp Üst Kurulları, Adlî Tıp Kurumu Başkanının veya Başkanın belirleyeceği\nbaşkan yardımcısının başkanlığında ilgili ihtisas kurullarının başkan ve\nüyeleri ile Üst Kurullara katılması gereken adlî tıp ihtisas dairesi başkanı\nveya vekilinin iştiraki ile toplanır. (2) Adlî Tıp Üst Kurullarına\nihtisas kurulları başkan ve üyelerinin en az üçte ikisinin iştiraki zorunludur.\nKararlar çoğunlukla alınır. Başkan veya Başkanın belirlediği başkan\nyardımcısının yokluğunda en kıdemli İhtisas Kurulu Başkanı, Üst Kurula\nbaşkanlık eder. Oyların eşitliği hâlinde Başkanın bulunduğu taraf oy çokluğunu sağlamış\nsayılır. (3) İhtisas kurullarından üst\nkurullara havale edilmiş dosyalar hakkında raportör üyenin raporunu okuyup\ngerekli açıklamayı yapmasından sonra o işle ilgili bulunan Kurul Başkanı, yok\nise Kurul temsilcisi olan kıdemli üye ya da Kurul Başkanının uygun göreceği\ndiğer bir üye Kurul görüşünü açıklar. (4) Yargı organlarınca gerekli\ngörülen konuların üst kurullarda görüşülmesi hâllerinde, konu üst kurul\nraportörleri tarafından hazırlanarak Kurula sunulur. Kurul Başkanı izahat\nverdikten sonra konu hakkında tartışma açılır. Konu ihtisas kurullarından\nhangisini ilgilendiriyor ise başkan ve üyeleri o oturuma çoğunlukla iştirak\netmek zorundadır. İncelenecek konunun uzman üyesi bulunmadıkça bu konuda\nmüzakere açılamaz. (5) Gözlem İhtisas Dairesinin\nraporlarının bulunduğu dosyalarda bu Dairenin Başkanı veya vekili Adlî Tıp\nBirinci Üst Kurulu toplantısına katılır ve oy kullanır. (6) Adlî Tıp İhtisas\nKurulları, başkanının başkanlığında işin niteliğine göre en az dört üye ile\ntoplanır ve oy çokluğu ile karar alır. Oyların eşitliği hâlinde Başkanın\nbulunduğu taraf oy çokluğunu sağlamış sayılır. Üyelerden birinin mazeretinin\nbulunması veya yokluğu hâlinde eksikliği diğer kurullardan alınacak üye ile\ntamamlanır. İncelenecek konunun uzman üyesi bulunmadıkça bu konuda müzakere\naçılamaz. (7) Adlî Tıp Üst Kurulları ve\nihtisas kurulları lüzum görüldüğü hâllerde kararını vermeden önce incelediği\nkonu ile ilgili bulunan evrakın onanmış örneklerini mahallinden isteyebileceği\ngibi aslı üzerinde de inceleme yapması zorunlu olduğunda bunları da\nisteyebilir. (8) Adlî Tıp Üst Kurulları ve\nihtisas kurulları ilgili kişileri gerektiğinde muayeneye çağırabilir ve bunları\nusulüne göre dinleyebilir, her türlü tetkikatı yapar veya yaptırabilir. (9) Adlî Tıp Üst Kurulları ve\nadlî tıp ihtisas kurullarının çalışma usul ve esasları yönetmelikle düzenlenir. Adlî Tıp Kurumunda\nbilirkişi dinlenmesi ve toplantılara katılma MADDE 26 - (1)\nAdlî Tıp Üst Kurulları ve adlî tıp ihtisas kurulları ile adlî tıp ihtisas\ndaireleri, inceledikleri konularla ilgili olarak Adlî Tıp Kurumunda bulunmayan\ntıp ve diğer uzmanlık dallarında Adlî Tıp Kurumu dışından uzmanların bilirkişi\nolarak davet edilmesine karar verebilirler. Uzman kişiler oy hakları olmamakla\nberaber görüşlerini bir raporla Adlî Tıp Üst Kurulları, adlî tıp ihtisas kurulu\nveya adlî tıp ihtisas dairesi başkanlığına bildirirler. (2) Bilirkişilere\nyönetmelikteki esaslara göre Adlî Tıp Üst Kurulları, adlî tıp ihtisas kurulu ve\nadlî tıp ihtisas dairesi başkanlığınca yaptıkları çalışmaya uygun ücret takdir\nolunur. (3) Adlî Tıp Üst Kurulları,\nadlî tıp ihtisas kurulları ile adlî tıp ihtisas daireleri, inceledikleri\nkonularla ilgili olarak kendi kurul veya dairelerinde bulunmayan, Adlî Tıp\nKurumundaki diğer kurul veya dairelerde bulunan uzmanların davet edilmesine\nkarar verebilirler. Uzman kişiler, o olayla ilgili toplantıya katılır ve oy\nkullanırlar. İhtisas daireleri şubeleri MADDE 27 - (1)\nİhtisas daireleri şubelerinde görevlendirilecek personelin nitelikleri,\nçalışma usul ve esasları yönetmelikle belirlenir. Adalet Bakanlığı hesabına\nburslu öğrenci okutma ve yurt dışında eğitim MADDE 28 - (1) Adalet\nBakanlığı hesabına Adli Tıp Kurumuna adli tabip ve uzman yetiştirmek üzere yurt\niçinde ve yurt dışında burs verilmek suretiyle yükseköğrenim yaptırılabilir. (2) Burs verilmek suretiyle\nyükseköğrenim yapacak öğrencilerin sayısı Adalet Bakanlığınca belirlenir. Bu\nöğrencilere emsallerine ödenen bursun iki katı oranında burs ödenir. Adlî Tıp\nKurumunda yararlanılmak üzere Kurum Başkanlığının teklifi, Adalet Bakanlığının\nonayı ile yurt dışına yolluklu ve yevmiyeli olarak eğitim almak için personel\ngönderilir. Döner sermaye MADDE 29 - (1)\nAdli Tıp Kurumu, hizmetlerini yerine getirmek için döner sermayeli işletmeler\nkurar. Döner sermayeli işletmeler için Adlî Tıp Kurumuna tahsis edilen sermaye\nmiktarı gerekli görülen hallerde Cumhurbaşkanınca iki katına kadar\nartırılabilir. (2) Döner sermaye; Adalet\nBakanlığı bütçesine konulacak ödenekler, Hazinece verilecek ayni yardımlar,\ndöner sermaye faaliyetlerinden elde edilecek kârlar, bağış ve yardımlardan\nteşekkül eder. (3) Bağış ve yardımlar tahsis\nedilen sermaye miktarına bağlı kalmaksızın mevcut sermayeye eklenir. Hazinece\ndöner sermaye işletmelerine verilecek malların bedelleri sermayeye mahsup\nedilir. (4) Döner sermaye\nişletmelerinin faaliyetlerinden doğan kârlar; işletmenin ödenmiş sermayesi, bu\nmadde uyarınca tahsis edilen sermaye miktarına ulaşıncaya kadar döner sermayeye\neklenir. Ödenmiş sermaye bu miktarı bulduktan sonra kârlar, müteakip mali yılın\naltıncı ay sonuna kadar mal sandığına yatırılır ve bütçeye gelir kaydedilir.\nSüresinde mal sandığına yatırılmayan karlar işletmenin sorumlu sayman ve\nharcama yetkililerinden veya bu görevleri yürütenlerden 21/7/1953 tarihli ve\n6183 sayılı Amme Alacaklarının Tahsil Usulü Hakkında Kanuna göre tahsil edilir. (5) Döner sermaye ile yapılan\nişlerden doğan gelir ve giderler için mali yılı izleyen dört ay içinde\ndüzenlenecek bilanço ekleri gelir ve gider belgeleriyle birlikte Sayıştay\nBaşkanlığına, bilanço ve eklerinin onaylı birer örnekleri de aynı süre içinde\nHazine ve Maliye Bakanlığına gönderilir. (6) Döner sermayeli\nişletmelerin satım ve işletme faaliyetleri ile kasa usulleri Hazine ve Maliye\nile Adalet Bakanlıklarınca hazırlanacak yönetmelik esaslarına göre yürütülür.\nDöner sermayeli işletmelerin yapacakları hizmetleri ile gelir ve giderleri de\naynı yönetmelikte belirtilir. Döner sermaye işletmelerinin sorumlu saymanları\nHazine ve Maliye Bakanlığınca atanır. Saymanlıkta görevlendirilecek diğer\nmemurlar Başkanlıkça atanır. Geçiş hükümleri GEÇİCİ MADDE 1- (Ek:RG-10/10/2024-32688-C.K-165/16 md.) (1) Bu maddeyi ihdas eden\nCumhurbaşkanlığı Kararnamesiyle yeni kurulan adli tıp ihtisas kurulları ve\nKurum Başkanlığı hizmet birimleri, 31/12/2024 tarihine kadar teşkilatlanır ve\nen geç bu tarihte faaliyete geçirilir. Yeni kurulan adli tıp ihtisas kurulları\nve Kurum Başkanlığı hizmet birimleri faaliyete geçirilinceye kadar bunlara\nverilen görev ve yetkiler, bu maddeyi ihdas eden Cumhurbaşkanlığı\nKararnamesinin yürürlüğe girdiği tarihten önce görevli ve yetkili kurul ve\nbirimler tarafından yerine getirilir. Yeni kurulan adli tıp ihtisas kurulları\nfaaliyete geçirilinceye kadar, bu maddeyi ihdas eden Cumhurbaşkanlığı\nKararnamesiyle 7 nci maddenin üçüncü ve dördüncü fıkralarında yapılan\ndeğişiklikler uygulanmaz. (2) Adli tıp şube\nmüdürlüklerinin bağlanacağı adli tıp grup başkanlıkları, 31/12/2024 tarihine\nkadar belirlenir. Bu belirleme yapılıncaya kadar adli tıp şube müdürlükleri\nKurum merkezine bağlı olarak görev yapar. (3) Tekirdağ, Edirne ve\nKırklareli’nde bulunan adli tıp şube müdürlükleri, bu illerden birinde adli tıp\ngrup başkanlığı faaliyete geçirilinceye kadar Kurum merkezine bağlı olarak\ngörev yapar. (4) Adli Tıp Kurumu başkan\nyardımcıları ile ihtisas kurulu başkan ve üyelerinden; bu Cumhurbaşkanlığı\nKararnamesinin yürürlüğe girdiği tarih itibarıyla dört yıl veya daha fazla\nsüreyle görev yapmış olanların görevleri sona erer, dört yıldan daha az süreyle\ngörev yapmış olanlar kalan süreyi tamamlar.  Bu fıkra kapsamında görev süresi\nsona erenler, yerlerine yeni atama veya görevlendirme yapılıncaya kadar\ngörevine devam eder. İKİNCİ BÖLÜM Afet ve Acil\nDurum Yönetimi Başkanlığı Amaç ve\nkapsam MADDE\n30 - (1) Bu Bölümün amacı, afet ve acil durumlar ile sivil savunmaya\nilişkin hizmetleri yürütmek üzere İçişleri Bakanlığına bağlı Afet ve Acil Durum\nYönetimi Başkanlığının kurulması, teşkilatı ile görev ve yetkilerini düzenlemektir. (2) Bu Bölüm; afet ve acil\ndurumlar ile sivil savunmaya ilişkin hizmetlerin ülke düzeyinde etkin bir\nşekilde gerçekleştirilmesi için gerekli önlemlerin alınması ve olayların\nmeydana gelmesinden önce hazırlık ve risk azaltma, olay sırasında yapılacak\nmüdahale ve olay sonrasında gerçekleştirilecek iyileştirme çalışmalarını\nyürüten kurum ve kuruluşlar arasında koordinasyonun sağlanması, yurt içinde ve\nyurt dışında insani yardım operasyonlarının yapılması ve koordine edilmesi ile\nbu konularda politika önerilerinin geliştirilmesi ve uygulanması hususlarını\nkapsar. Tanımlar MADDE\n31 - (1) Bu Bölümde yer alan; a) Acil\ndurum: Toplumun tamamının veya belli kesimlerinin normal hayat ve\nfaaliyetlerini durduran veya kesintiye uğratan ve acil müdahaleyi gerektiren\nolayları ve bu olayların oluşturduğu kriz halini, b) Afet:\nToplumun tamamı veya belli kesimleri için fiziksel, ekonomik ve sosyal kayıplar\ndoğuran, normal hayatı ve insan faaliyetlerini durduran veya kesintiye uğratan\ndoğal, teknolojik veya insan kaynaklı olayları, c) Afet ve\nAcil Durum Yönetim Merkezi: Afet ve acil durumlarda müdahalenin koordine\nedildiği, 24 saat esasına göre çalışan, kesintisiz ve güvenli bilgi işlem ve\nhaberleşme sistemleri ile donatılan merkezi, ç)\nAkreditasyon: Başkanlığın koordinasyonunda çalışılabilmesi için özel kuruluşlar\nile sivil toplum kuruluşlarına uygunluk belgesi verilmesini, d) Bakan:\nİçişleri Bakanını, e) Başkan:\nAfet ve Acil Durum Yönetimi Başkanını, f) Başkanlık:\nAfet ve Acil Durum Yönetimi Başkanlığını, g) Hazırlık: Afet ve acil\ndurumlara etkin bir müdahale amacıyla önceden yapılan her türlü faaliyetleri, ğ) İnsani yardım: Doğal\nafetler, teknolojik afetler, savaş ve toplumsal çatışmalar neticesinde can\ngüvenliği, açlık, susuzluk, kıtlık, geçici barınma, salgın hastalık ve benzeri\nnedenlerle ihtiyaç sahibi olan yerler için uluslararası toplumun istikrarında\nönemli bir unsur olması nedeniyle siyasi, ekonomik ve askeri amaçlardan\nbağımsız yapılacak yardımları, h) İyileştirme:\nAfet ve acil durum sebebiyle bozulan hayatın normalleştirilmesine yönelik\nfaaliyetleri ve yeniden yapılanmayı, ı)\nMüdahale: Afetlerde ve acil durumlarda can ve mal kurtarma, sağlık, iaşe,\nibate, güvenlik, mal ve çevre koruma, sosyal ve psikolojik destek hizmetlerinin\nverilmesine yönelik çalışmaları, i) Risk:\nBelirli bir alandaki tehlike olasılığına göre kaybedilecek değerlerin ölçüsünü, j) Risk\nazaltma: Belirli bir kesim veya alanda geliştirilen afet senaryolarına göre,\nolası risklerin önlenmesi, kabul edilebilir ölçülere indirilmesi ya da paylaşımı\namacıyla alınacak her türlü planlı müdahaleyi, k) Risk\nyönetimi: Ülke, bölge, kent ölçeğinde ve yerel ölçekte risk türleri ve\ndüzeylerini tespit etme, azaltma ve paylaşma çalışmaları ile bu alandaki planlama\nesaslarını, l) Sivil\nsavunma: Düşman saldırılarına karşı halkın can ve mal kaybının en az seviyeye\nindirilmesi, hayati önem taşıyan her türlü resmî ve özel tesis ve kuruluşların\nkorunması ve faaliyetlerinin devamını sağlayacak iyileştirmenin yapılması,\nsavunma gayretlerinin halk tarafından en yüksek seviyede desteklenmesi ve\nhalkın moralini yüksek tutmak için alınacak her türlü silahsız koruyucu ve\nkurtarıcı tedbir ve faaliyetleri, m) Zarar\nazaltma: Afetlerde ve acil durumlarda meydana gelmesi muhtemel zararların yok\nedilmesi veya azaltılmasına yönelik risk yönetimi ve önleme tedbirlerini, ifade\neder. Afet ve\nAcil Durum Danışma Kurulu MADDE\n32 - (Mülga:RG-18/9/2020-31248-C.K.-67/7 md.) Başkan [19] MADDE 33 - (1) Başkan,\nBaşkanlığın en üst amiridir ve görevleri şunlardır: a) Başkanlık hizmetlerini\nilgili mevzuat hükümlerine, kalkınma planları ve yıllık programlara,\nBaşkanlığın amaç ve politikalarına, stratejik planlarına, performans\nölçütlerine, hizmet kalite ve standartlarına ve bütünleşik afet yönetimi\nilkesine uygun olarak yürütmek. b) Afet ve acil durum\nhallerinde müdahaleyi koordine etmek ve üst makamları bilgilendirmek. c) Afet ve acil durum arama ve\nkurtarma birlik müdürlüklerinin görev yerlerini, ilgili kamu kurum ve\nkuruluşları ve sivil toplum kuruluşları ile koordine ederek belirlemek. ç) 10/12/2003 tarihli ve 5018\nsayılı Kamu Malî Yönetimi ve Kontrol Kanunu uyarınca bir iç denetçi atamak. d) Resmî ve özel kurum ve\nkuruluşlar ile ilişkileri yürütmek. e) Basın ve halkla ilişkiler\nfaaliyetlerini planlamak ve yürütmek. f) Başkanlığın yıllık çalışma\nraporu ve eylem planını hazırlamak. g) Bakan tarafından afet veya\nacil durum olarak nitelendirilen toplumsal olaylar, iç ve dış tehditler gibi\ndiğer olay ve durumlarda verilen görevleri yürütmek, ulusal düzeyde etkin\nkoordinasyonu sağlamak. ğ) (Ek:RG-9/6/2022-31861-C.K-103/2\nmd.) Afet ve acil duruma ilişkin milletlerarası anlaşmalarla verilen\ngörevleri yürütmek. h) (Ek:RG-9/6/2022-31861-C.K-103/2\nmd.) Yabancı devletlerle ve uluslararası kuruluşlarla görev alanına giren\nkonularda işbirliği yapmak. ı) Bakan tarafından verilecek\nbenzeri görevleri yapmak. (2) Başkan, bu Bölümde\nbelirtilen hizmetlerin yürütülmesinden Bakana karşı sorumludur. (3) (Ek:RG-9/6/2022-31861-C.K-103/2\nmd.) Lüzumu halinde Başkan kadrosu bir vali kadrosu ile tebdil edilebilir. Başkan yardımcıları MADDE 34- (1) Başkana\nyardımcı olmak üzere iki Başkan Yardımcısı atanabilir. [20] (2) Başkan Yardımcıları,\nBaşkan tarafından verilen görevleri yerine getirir ve Başkana karşı sorumludur. Hizmet\nbirimleri MADDE\n35 – (Değişik:RG-9/6/2022-31861-C.K-103/4 md.) (1)\nBaşkanlık merkez ve taşra teşkilatından meydana gelir. (2)\nBaşkanlık merkez teşkilatı aşağıdaki hizmet birimlerinden oluşur: a) Deprem\nve Risk Azaltma Genel Müdürlüğü. b)\nAfetlere Müdahale Genel Müdürlüğü. c) Barınma\nve Yapım İşleri Genel Müdürlüğü. ç) Yönetim\nHizmetleri Genel Müdürlüğü. d)\nRehberlik ve Denetim Başkanlığı. e) Dış\nİlişkiler Dairesi Başkanlığı. f) Hukuk\nMüşavirliği. g) Basın\nve Halkla İlişkiler Müşavirliği. ğ) Özel\nKalem Müdürlüğü. Deprem ve Risk Azaltma Genel Müdürlüğü (Değişik\nbaşlık:RG-9/6/2022-31861-C.K-103/5 md.) MADDE 36 - (1) Deprem\nve Risk Azaltma Genel Müdürlüğünün görevleri şunlardır: [21] a) Ülke düzeyinde uygulanacak\nafet ve acil durum müdahale, risk yönetimi ve zarar azaltma planlarını yapmak\nveya yaptırmak. b) Muhtemel afet ve acil durum\nbölgelerini tespit etmek ve önleyici tedbirleri ilan etmek. c) Zarara uğraması muhtemel\nyerlerin plan, proje ve imar esaslarını belirlemek. ç) Aynî, nakdi ve insani\nyardım esaslarını belirlemek. d) Yurt içi ve yurt dışında\nmeydana gelen afet ve acil durumlarla ilgili bilgileri toplamak ve\ndeğerlendirmek. e) Afet ve acil durumlara\nilişkin; 1) Yönetim stratejilerini\nbelirlemek. 2) Kamu yatırımları ile\npersonel ihtiyacı konusunda ilgili kurumlara öneride bulunmak. 3) Sigorta hizmetlerinin\ngeliştirilmesi ve yaygınlaştırılmasını sağlamak. 4) (Değişik:RG-9/6/2022-31861-C.K-103/5\nmd.) Afet öncesi, sırası ve sonrasına dair faaliyetlerin standartlarını ve\nakreditasyon esaslarını belirlemek ve denetlemek, bu alanda kamu kurum ve\nkuruluşları ve sivil toplum kuruluşları ile işbirliği ve koordinasyonu\nsağlamak. f) (Ek:RG-9/6/2022-31861-C.K-103/5\nmd.) Türlerine ve ölçeklerine göre afet tehlike ve risklerini belirlemek,\nharitalarını yapmak veya yaptırmak. [22] g) (Ek:RG-9/6/2022-31861-C.K-103/5\nmd.) Depreme hazırlık ve deprem riski yönetimi esaslarını belirlemek,\nfaaliyetlerini yürütmek. ğ) (Ek:RG-9/6/2022-31861-C.K-103/5\nmd.) Depremde zarara uğraması muhtemel yerler ile zarara uğramış yerlerin\nimar, plan ve proje işlemlerinin yürütülmesi konularında uygulanacak esasları\nbelirlemek, takip etmek, değerlendirmek ve depremle ilgili hizmetlerin\nyürütülmesinde danışmanlık yapmak. h) (Ek:RG-9/6/2022-31861-C.K-103/5\nmd.) Depreme hazırlık, müdahale ve iyileştirme aşamalarında\nkullanılabilecek kamu, özel ve sivil toplum kuruluşları ile yabancı kişi ve kuruluşlara\nait her türlü kaynakların tespit ve etkin kullanımını sağlamak. ı) (Ek:RG-9/6/2022-31861-C.K-103/5\nmd.) Depremler hakkında halkın bilgilendirilmesi konusunda uygulanacak\npolitika önerilerini belirlemek, takip etmek, değerlendirmek ve depremle ilgili\nhizmetlerin yürütülmesinde Başkanlığın diğer birimlerine danışmanlık yapmak. i) (Ek:RG-9/6/2022-31861-C.K-103/5\nmd.) Ulusal, bölgesel ve yerel ölçekte deprem tehlike ve riskini\nbelirleyebilmek için ulusal deprem gözlem ve kayıt ağı istasyonlarını kurmak ve\nişletmek. j) (Ek:RG-9/6/2022-31861-C.K-103/5\nmd.) Yapı sağlığı izleme ve değerlendirme merkezi kurmak, işletmek, konuyla\nilgili kamu kurum ve kuruluşları, özel sektör ve üniversitelerle işbirliği\nyapmak. k) (Ek:RG-9/6/2022-31861-C.K-103/5\nmd.) Gönüllülük ve farkındalığın yaygınlaştırılmasıyla ilgili tüm konularda\nkamu kurum ve kuruluşları, mahalli idareler, sivil toplum kuruluşları ve özel\nsektörle işbirliği ve koordinasyonu sağlamak. l) (Ek:RG-9/6/2022-31861-C.K-103/5\nmd.) Afet ve acil durumlar ile sivil savunma hizmetlerine yönelik ülke\nçapında katılımın yaygınlaştırılması, planlanması ve uygulanması için gerekli\nhususları belirlemek, bu çalışmalar sırasında ihtiyaç duyulabilecek malzeme ve\nekipmanı tespit etmek ve teminini sağlamak. m) (Ek:RG-9/6/2022-31861-C.K-103/5\nmd.) Başkanlığın görev ve sorumluluk alanına giren konularda kamu kurum ve\nkuruluşları ile sivil toplum kuruluşlarının ihtiyaçları doğrultusunda\nfarkındalık ve gönüllülük politika önerilerini belirlemek, eylem planı\nhazırlamak ve bu çerçevede programlar oluşturulmasını sağlamak. n) (Ek:RG-9/6/2022-31861-C.K-103/5\nmd.) Başkanlığın görev ve sorumluluk alanına ilişkin konularda kamuoyuna\nyönelik aydınlatıcı ve bilinçlendirici faaliyetler yürütmek, bu konuda ilgili\nkamu kurum ve kuruluşları, sivil toplum kuruluşları, üniversiteler ve özel\nsektörle işbirliği yapmak. o) (Ek:RG-9/6/2022-31861-C.K-103/5\nmd.) Afet ve Acil Durum Eğitim Merkezi Müdürlüğünün iş ve işlemlerini\nyürütmek. ö) (Ek:RG-9/6/2022-31861-C.K-103/5\nmd.) Başkanlığın amacına uygun ulusal ve uluslararası fonlardan aktarılan\nhibeler de dâhil olmak üzere her türlü bağış ve hizmetler ile ayni ve nakdî\nyardımları kabul etmek, bunlarla ilgili iş ve işlemleri yürütmek. p) Başkan tarafından verilecek\nbenzeri görevleri yapmak. (2) (Ek:RG-9/6/2022-31861-C.K-103/5\nmd.) Deprem gözlemi yapan üniversiteler, mahalli idareler ve ilgili tüm\nkurum ve kuruluşlar deprem gözlem verilerini eş zamanlı olarak Başkanlığa\naktarır. Meydana gelen depremin büyüklük ve şiddeti gibi temel veriler\nkamuoyuna resmî olarak sadece Başkanlık tarafından duyurulur. (3) (Ek:RG-9/6/2022-31861-C.K-103/5 md.) Başkanlık, yurtiçinde ve\nyurtdışında meydana gelen afet ve acil durumlara ilişkin yardım kampanyaları\ndüzenleyebilir. Afetlere Müdahale Genel\nMüdürlüğü (Değişik başlık:RG-9/6/2022-31861-C.K-103/6 md.) MADDE 37 – (1) Afetlere Müdahale Genel Müdürlüğünün görevleri\nşunlardır: [23] a) Afet ve acil durum esnasında kamu, özel sektör ve sivil toplum\nkuruluşları, yabancı kişi ve kuruluşlara ait her türlü kaynakları\ndeğerlendirerek afet veya acil durumun etkilerini gidermeye yönelik müdahale\nçalışmalarını yürütmek. b) Başkanlık bünyesindeki afet ve acil durum yönetimi merkezini idare etmek. c) Kamu kurum ve kuruluşları ile illerde afet ve acil\ndurum yönetimi merkezlerinin açılması ve yönetilmesini sağlamak. ç) İtfaiye, arama ve kurtarma hizmetlerinin\nstandartlarını belirlemek. d) (Değişik:RG-9/6/2022-31861-C.K-103/6 md.) Müdahale\nfaaliyetlerinde, kamu kurum ve kuruluşları, itfaiye ve sivil toplum kuruluşları\narasında koordinasyon ve işbirliğini sağlamak. e) (Değişik:RG-9/6/2022-31861-C.K-103/6 md.) Arama\nkurtarma hizmetlerinin planlanması, koordinasyonu ve icra edilmesine yönelik\nfaaliyetleri yürütmek. f) (Değişik:RG-9/6/2022-31861-C.K-103/6 md.) Uluslararası\nacil ve insani yardım ile müdahale faaliyetlerini gerçekleştirmek, koordine ve\ntakip etmek. g) (Değişik:RG-9/6/2022-31861-C.K-103/6 md.) Yurtiçi ve yurtdışı\nafet tatbikatlarını yapmak veya yaptırmak. ğ) (Ek:RG-9/6/2022-31861-C.K-103/6\nmd.) Afet müdahale planlarının hazırlanmasını sağlamak ve bu hususta ilgili\nkurum ve kuruluşlar arasında koordinasyonu tesis etmek. [24] h) (Ek:RG-9/6/2022-31861-C.K-103/6 md.) Kamu kurum ve kuruluşları\nile özel kuruluşlarda sivil savunma hizmetlerini planlamak, uygulamak ve\ndenetlemek. ı) (Ek:RG-9/6/2022-31861-C.K-103/6 md.) Her türlü silahsız\nkoruyucu ve kurtarıcı faaliyetleri, tedbirleri, acil kurtarma ve ilk yardım\nfaaliyetlerini planlamak ve yürütmek. i) (Ek:RG-9/6/2022-31861-C.K-103/6 md.) Seferberlik ve savaş\nhazırlıklarında ihtiyaç duyulacak sivil kaynakları tespit etmek. j) (Ek:RG-9/6/2022-31861-C.K-103/6 md.) Sivil savunma\ngayretlerinin halk tarafından desteklenmesi ve halkın moralinin korunmasını sağlamaya\nyönelik çalışmalar yapmak. k) (Ek:RG-9/6/2022-31861-C.K-103/6 md.) Kimyasal, biyolojik,\nradyolojik ve nükleer maddelerin meydana getireceği tehlikelere karşı alınacak\nönlemleri ve yapılacak çalışmaları tespit etmek ve bunlarla ilgili bakanlık,\nkamu ve özel kurum ve kuruluşlar arasında koordinasyonu sağlamak. l) Başkan tarafından verilecek benzeri görevleri\nyapmak. Barınma ve Yapım İşleri Genel Müdürlüğü MADDE 38- (Başlığı ile\nBirlikte Değişik:RG-9/6/2022-31861-C.K-103/7 md.) (1) Barınma ve Yapım İşleri Genel Müdürlüğünün\ngörevleri şunlardır: a) Afet ve acil durum sonrası hayatın normale\ndönmesini sağlayıcı tedbirleri almak. b) Afet sonrası bina hasar tespitinin yapılmasını\nsağlamak, yapılan hasar tespit çalışmalarını değerlendirmek, meydana gelen afetlerin\ngenel hayata etkili olup olmadığına karar verilmesine yönelik iş ve işlemleri\nyapmak. c) Afet ve acil durum bölgelerinde geçici barınmayı\nsağlamak. ç) Afet lojistik depoları kurmak, bakım onarımını\nyapmak, işletmek ve yönetimini sağlamak. d) Afetzedelerin tedavi, iaşe, ibate gibi acil\nihtiyaçları ile ilgili hizmetleri yürütmek; afet nedeniyle belediye ve il özel\nidare sınırları içerisinde hasar gören yol, içme suyu, kanalizasyon ve benzeri\naltyapıların çalışır hale getirilmesine dönük ödenek tahsis edilmesini\nsağlamaya yönelik çalışmaları yürütmek. e) Afetzedelerin hak sahipliği, borçlandırma ve\ntahsilat işlemlerini yapmak ve takip etmek. f) Afet sonrası kalıcı barınmayı sağlamak üzere\nyerleşim yerlerinin tespitine dair gerekli iş ve işlemleri yapmak, bu konuda\nkamu kurum ve kuruluşları ile koordinasyonu sağlamak, yapılan işlemleri\ndenetlemek ve bu yerleşim yerleri ile ilgili her tür ve ölçekteki harita, etüt,\nimar planı ve parselasyon planlarının yapılmasını sağlamak. g) Afetten etkilenen bölgelerde, kamu kurum ve\nkuruluşları, mahalli idareler, üniversiteler ve sivil toplum kuruluşları ile işbirliği\niçinde afet sonrası yeniden yapılanma ve iyileştirme planları ile uygulamaya\nilişkin ilerleme raporlarını hazırlamak, hazırlanan planların uygulanmasını\nkoordine etmek. ğ) Hak sahibi kabul edilen afetzedeler için yapılacak\nkalıcı yapıların yapım yöntemlerini belirlemek, projelerini yapmak, yatırım\nprogramına almak, ödeneklerini temin etmek ve yapımını sağlamak. h) Afetzedelerin geçici ve kalıcı barınmaları için\ngerekli altyapı ve üstyapı projelerinin hazırlanarak inşaatlarının yapılmasını\nsağlamak. ı) Başkan tarafından verilecek benzeri görevleri\nyapmak. Sivil Savunma Dairesi Başkanlığı MADDE 39 – (Mülga:RG-9/6/2022-31861-C.K-103/8\nmd.) Deprem Dairesi Başkanlığı MADDE 40 – (Mülga:RG-9/6/2022-31861-C.K-103/8\nmd.) Yönetim Hizmetleri Genel Müdürlüğü MADDE 41- (Başlığı ile\nBirlikte Değişik:RG-9/6/2022-31861-C.K-103/9 md.) (1) Yönetim Hizmetleri Genel Müdürlüğünün görevleri\nşunlardır: a) Başkanlığın insan gücü planlamasını yapmak, insan\nkaynakları politikası ile performans ölçütlerini belirlemek ve insan kaynakları\nsisteminin geliştirilmesine yönelik çalışmalar yapmak. b) Başkanlık personelinin atama, nakil, terfi,\nemeklilik ve benzeri özlük işlemlerini yürütmek. c) Başkanlık merkez ve taşra teşkilatı personelinin\nbilgi düzeylerinin yükseltilmesi için temel, hazırlayıcı ve uzmanlaştırma\namaçlı hizmet içi eğitimlerinin planlanması, uygulanması ve değerlendirilmesine\nyönelik iş ve işlemleri yürütmek. ç) Başkanlık merkez ve taşra teşkilatı personelinin\neğitim faaliyetleri ile ilgili dokümantasyon, yayım ve arşiv hizmetlerini\nyürütmek. d) Başkanlığın taşınır ve taşınmazlarına ilişkin\nişlemleri ilgili mevzuat çerçevesinde yürütmek. e) Başkanlığın genel evrak ve arşiv hizmetlerine\nyönelik iş ve işlemleri yürütmek. f) Afet ve acil durum faaliyetleri ödeneğine ilişkin\naktarma, izleme ve muhasebeleştirme iş ve işlemlerini yürütmek. g) İlgili mevzuat çerçevesinde Başkanlığın satın alma\nve kiralamaya ilişkin iş ve işlemlerini yürütmek. ğ) 10/12/2003 tarihli ve 5018 sayılı Kamu Malî\nYönetimi ve Kontrol Kanunu, 22/12/2005 tarihli ve 5436 sayılı Kanun ve diğer\nmevzuatla strateji geliştirme ve mali hizmetler birimlerine verilen görevleri\nyapmak. h) Afet ve acil durumlara ilişkin veri tabanları,\ncoğrafi bilgi sistemleri, haberleşme, tahmin ve erken uyarı sistemlerini\nkurmak, kurdurmak, işletmek ve uygulamalarını yapmak veya yaptırmak. ı) Bilişim teknolojisindeki gelişmelere bağlı olarak\ndaha etkin ve verimli bilgi, belge ve iş akışı düzenini kurmak, buna yönelik sistemleri,\nyazılımları ve entegrasyonları yapmak veya yaptırmak. i) Başkan tarafından verilecek benzeri görevleri yapmak. Rehberlik ve Denetim Başkanlığı MADDE 42 - (Başlığı ile Birlikte Değişik:RG-9/6/2022-31861-C.K-103/10\nmd.) (1) Rehberlik ve Denetim Başkanlığı, Başkanın emri veya onayı üzerine\naşağıdaki görevleri yapar: a) Başkanlık merkez birimleri ile il afet ve acil durum müdürlüklerinin\nher türlü faaliyet ve işlemleri ile personeli hakkında inceleme, denetim ve\nsoruşturma yapmak. b) Başkanlığın amaçlarını daha iyi gerçekleştirmek, mevzuata, plan ve\nprograma uygun faaliyet göstermesini sağlamak üzere rehberlik etmek, çalışmalar\nyapmak ve gerekli teklifleri hazırlamak. c) Mevzuatın Başkanlığa tanıdığı inceleme, denetim ve soruşturma\nyetkilerini kullanmak. ç) Denetim ve soruşturma raporlarını inceleyip değerlendirmek. d) Başkan tarafından verilecek benzeri görevleri yapmak. (2) (Mülga:RG-4/10/2024-32682-C.K.-164/6 md.) Dış İlişkiler Dairesi Başkanlığı [25] MADDE 43 – (1)  Dış İlişkiler Dairesi Başkanlığının görevleri\nşunlardır: a) Uluslararası alanda faaliyet gösteren kuruluşlarla Başkanlığın görev\nalanına giren konularda uluslararası sözleşmeler de dâhil olmak üzere\nilişkileri düzenlemek, gerekli irtibat ve eşgüdümü sağlamak; Başkanlığın görev\nve faaliyet alanına giren konularda uluslararası antlaşma, protokol ve\nbelgelerin imzalanmasına yönelik iş ve işlemleri koordine etmek. b) Avrupa Birliği ile ilişkilerde ve Avrupa Birliğine yönelik mevzuat ve\nuyum çalışmaları ile ekonomik ve teknik işbirliğine yönelik çalışmalarda\nBaşkanlık hizmetlerinin süratli, düzenli, etkili ve verimli bir şekilde\nyürütülmesi için gerekli irtibat ve eşgüdümü sağlamak. c) Başkanın diğer ülke temsilcileri ve uluslararası kuruluşların yetkilileri\nile yapacağı görüşme ve toplantılarda koordinasyon hizmetini yürütmek. ç) Uluslararası kuruluşlar ve diğer ülkelerle yurtiçi ve yurtdışında\nyapılan toplantı, konferans, çalıştay gibi süreçleri takip ederek Başkanlığın\ndiğer birimleri ile koordineli olarak yürütmek. d) (Değişik:RG-9/6/2022-31861-C.K-103/11\nmd.) Türkiye’deki diplomatik temsilciliklerde afet ve acil durum\nfaaliyetleri alanında görev yapan yetkililerle koordinasyonu yürütmek. e) Başkan tarafından verilecek benzeri görevleri yapmak. [26] Gönüllü ve Bağışçı İlişkileri Dairesi Başkanlığı MADDE 44 – (Mülga:RG-9/6/2022-31861-C.K-103/12\nmd.) Denetim Hizmetleri Dairesi Başkanlığı MADDE 45 – (Mülga:RG-9/6/2022-31861-C.K-103/12 md.) Strateji Geliştirme Dairesi\nBaşkanlığı MADDE 46 - (Mülga:RG-9/6/2022-31861-C.K-103/12\nmd.) Bilgi Sistemleri ve\nHaberleşme Dairesi Başkanlığı MADDE 47 - (Mülga:RG-9/6/2022-31861-C.K-103/12\nmd.) Hukuk Müşavirliği MADDE 48 - (1) Hukuk\nMüşavirliğinin görevleri şunlardır: a) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak. b) Başkan tarafından verilecek\nbenzeri görevleri yapmak. [27] Basın ve Halkla İlişkiler\nMüşavirliği MADDE 48/A - (Ek:RG-9/6/2022-31861-C.K-103/14\nmd.) (1) Basın ve Halkla İlişkiler Müşavirliğinin\ngörevleri şunlardır: a) Başkanlığın basın ve halkla\nilişkilerle ilgili faaliyetlerini planlamak ve bu faaliyetlerin belirlenen usul\nve ilkelere göre yürütülmesini sağlamak. b) 9/10/2003 tarihli ve 4982\nsayılı Bilgi Edinme Hakkı Kanununa göre yapılacak bilgi edinme başvurularını\netkin, süratli ve doğru bir şekilde sonuçlandırmak üzere gerekli tedbirleri\nalmak. c) Afet ve acil durumlarda\niletişim, medya ve halkla ilişkilerin sağlıklı yürütülmesini sağlamak. ç) Başkan tarafından verilecek\nbenzeri görevleri yapmak. Özel Kalem Müdürlüğü MADDE 48/B - (Ek:RG-9/6/2022-31861-C.K-103/14\nmd.) (1) Özel Kalem Müdürlüğünün\ngörevleri şunlardır: a) Başkanın çalışma programını\ndüzenlemek. b) Başkanın resmî ve özel\nyazışmalarını, protokol ve tören işlerini düzenlemek. c) Başkan tarafından verilecek\nbenzeri görevleri yapmak. Afet Araştırmaları Merkezi MADDE 48/C - (Ek:RG-9/6/2022-31861-C.K-103/14\nmd.) (1) Afet Araştırmaları\nMerkezinin görevleri şunlardır: a) Başkanlık bünyesinde,\nBaşkanlığın görev ve sorumluluk alanına ilişkin konularda bilimsel amaçlı\nfaaliyetler yürütmek, bu konuda ilgili kamu kurum ve kuruluşları, sivil toplum\nkuruluşları, üniversiteler ve özel sektörle işbirliği yapmak. b) Araştırma ve geliştirme\nçalışmalarını yapmak, yaptırmak ve desteklemek. c) Uluslararası afet ve acil\ndurum alanında yapılan çalışmaları takip etmek. ç) Başkanlığın görev ve\nfaaliyetleri ile ilgili konularda seminer, sempozyum, konferans ve benzeri\netkinlikler düzenlemek, görsel, işitsel ve yazılı dokümanların basım ve yayımını\nyapmak veya yaptırmak, bu alandaki çalışmaları teşvik etmek ve desteklemek,\nyapılan yayınları takip etmek. d) Afet ve acil durum\nyönetimine ilişkin ulusal ve uluslararası yayınları ve bilimsel çalışmaları\nizlemek, derlemek, tasnif etmek ve ilgili birimlere bildirmek. e) Kütüphane hizmetleri\nvermek, süreli ve süresiz yayınlar çıkarmak. (2) Afet Araştırmaları\nMerkezinin çalışma usul ve esasları çıkarılan yönetmelikle düzenlenir. Afet ve Acil Durum Eğitim\nMerkezi Müdürlüğü MADDE 49 - (1) Afet ve\nAcil Durum Eğitim Merkezi Müdürlüğünün görevleri şunlardır: a) Afet ve acil durumlar ile\nsivil savunma hizmetlerine yönelik olarak eğitim faaliyetleri düzenlemek. b) Başkanlık merkez ve taşra\nteşkilatında gerçekleştirilen eğitim faaliyetlerine yönelik denetimler yapmak. c) Eğitim faaliyetlerinde\nuygulanan ölçme ve değerlendirme tekniklerinin geliştirilmesine yönelik\nçalışmalar yapmak veya yaptırmak. ç) İlgili daire başkanı\ntarafından verilecek görevleri yerine getirmek. (2) Başkanlıkça uygun görülen\nyerlerde açılan bölge eğitim merkezleri, Afet ve Acil Durum Eğitim Merkezi\nMüdürlüğünün koordinasyonuyla eğitim faaliyetlerini yürütür. Çalışma grupları ve geçici\ngörevlendirme MADDE 50 – (1) Çalışma\ngrupları, ilgili daire başkanının teklifi ve Başkanın onayıyla oluşturulur. (2) Çalışma grupları, afet ve\nacil durum yönetimi uzmanları, afet ve acil durum yönetimi uzman yardımcıları\nile diğer personelden oluşur. (3) 27/6/1989 tarihli ve 375\nsayılı Kanun Hükmünde Kararnamenin ek 25 inci maddesine göre afet ve acil\ndurumlara ilişkin çalışmalarda bulunmak üzere kamu kurum ve kuruluşlarının\nsivil veya askeri personeli ile üniversite öğretim elemanları Başkanlıkta\ngeçici olarak görevlendirilebilir; konu ile ilgili uzmanların katılımı ile\ngeçici komisyon ve kurullar oluşturulabilir. Koordinasyon ve işbirliği MADDE 51 – (1) Başkanlık,\ngörevleriyle ilgili konularda kamu kurum ve kuruluşları, üniversiteler, yerel\nyönetimler, Türkiye Kızılay Derneği ve konu ile ilgili diğer sivil toplum\nkuruluşları, özel sektör ve uluslararası kuruluşlar ile işbirliği ve\nkoordinasyonu sağlamakla yetkilidir. (2)\nÇeşitli kamu kurum ve kuruluşları tarafından üretilen ve afet ve acil durum\nyönetiminin her safhasında kullanılabilecek sayısal ve sayısal olmayan her\ntürlü veri ve envanter bilgisi Başkanlıkla bedelsiz olarak paylaşılır. Verinin\ngerektirdiği önem derecesine uygun olarak bilgi güvenliğinin gerekleri yerine\ngetirilir. İl afet ve acil durum\nmüdürlükleri MADDE 52 – (1) İllerde\nbütünleşik afet ve acil durum yönetiminin tüm unsurlarını içerecek şekilde,\nBaşkanlığın taşra teşkilatı olarak valiye bağlı il afet ve acil durum\nmüdürlükleri kurulmuştur. Müdürlüğün sevk ve idaresinden, ildeki afet ve acil\ndurum faaliyetlerinin yönetiminden vali sorumludur. Müdürlük personelinin il\ndışı geçici görevlendirmesi Başkanlık ve/veya vali tarafından yapılır. (2) İl afet ve acil durum\nmüdürlüklerinin görevleri şunlardır: a) İlin afet ve acil durum\ntehlike ve risklerini belirlemek, afet ve acil durum hazırlıklarını yapmak. b) Afet ve acil durum risk\nazaltma, müdahale ve iyileştirme il planlarını, mahallî idareler ile kamu kurum\nve kuruluşlarıyla işbirliği ve koordinasyon içinde yapmak, uygulamak ve\nuygulatmak. c) İl afet ve acil durum\nyönetim merkezini yönetmek, kesintisiz ve güvenli haberleşmeyi sağlamak. ç) Afet ve acil durumlarda\nmeydana gelen kayıp ve hasarı tespit etmek veya ettirmek. d) Afet ve acil durumlara\nilişkin eğitim faaliyetlerini yapmak veya yaptırmak. e) Sivil toplum kuruluşları\nile gönüllü kişilerin afet ve acil durum yönetimi ile ilgili akreditasyonunu\nyapmak ve belgelendirmek. f) Afet ve acil durumlarda,\ngerekli arama ve kurtarma malzemeleri ile halkın barınma, beslenme ve sağlık\nihtiyaçlarının karşılanmasında kullanılacak gıda, araç, gereç ve malzemeler\niçin depolar kurmak ve yönetmek. g) İlgili mevzuatta yer alan\nseferberlik ve savaş hazırlıkları ile sivil savunma hizmetlerine ilişkin görevleri\nillerde yerine getirmek. ğ) Başkanlığın belirlediği\nusul ve esaslar çerçevesinde risk azaltma, hazırlık, müdahale ve iyileştirme\nçalışmalarını diğer kurum ve kuruluşlarla birlikte yapmak. h) Kimyasal, biyolojik,\nradyolojik ve nükleer maddeler ile benzeri diğer teknolojik maddelerin tespiti,\nteşhisi ve arındırılması ile ilgili hizmetleri yürütmek, ilgili kurum ve\nkuruluşlar arasında işbirliği ve koordinasyonu sağlamak. ı) Başkanlıkça belirlenen\nyıllık çalışma programlarını uygulamak, yıllık faaliyet raporları hazırlayarak\nBaşkanlığın onayına sunmak. i) Yıllık bütçe teklifini\nhazırlamak. j) Başkanlığın ve valinin\nvereceği benzeri görevleri yapmak. [28] (3) İl afet ve acil durum\nmüdürlüklerinin harcamaları, Başkanlık bütçesine bu amaçla konulacak ödenekten\nyapılır. (4) İl afet ve acil durum\nmüdürlüklerince tesis edilen iş ve işlemler dolayısıyla açılmış ve açılacak\ndavalar valilikler husumetiyle yürütülür. [29] Afet ve Acil Durum Arama ve\nKurtarma Birlik Müdürlükleri MADDE 53 – (1)\nBaşkanlık tarafından belirlenecek illerde il afet ve acil durum müdürlüğü\nbünyesinde afet ve acil durum arama ve kurtarma birlik müdürlükleri\nkurulabilir. Bu müdürlükler, il afet ve acil durum müdürlüğü emrinde görev\nyaparlar. Bu şekilde kurulacak müdürlük sayısı yirmiyi geçemez. Düzenleme yetkisi MADDE 54 – (1) İl afet\nve acil durum müdürlükleri ile afet ve acil durum arama ve kurtarma birlik\nmüdürlüklerinin norm kadro ilke ve standartları, ilgili kurumların görüşü\nüzerine Başkanlıkça her bir il müdürlüğü için ayrı ayrı belirlenir. (İptal\nikinci cümle:  Anayasa Mahkemesinin 9/11/2022 Tarihli ve E: 2018/123, K:\n2022/138 Sayılı Kararı.) Uzman ve denetçi istihdamı \n(Değişik başlık:RG-9/6/2022-31861-C.K-103/16 md.) MADDE 55 – (1) Başkanlıkta\n14/7/1965 tarihli ve 657 sayılı Devlet Memurları Kanununun ek 41 inci maddesine\ngöre Afet ve Acil Durum Yönetimi Uzman ve Uzman Yardımcıları istihdam\nedilebilir. (2) Başkanlık merkez\nteşkilatında 375 sayılı Kanun Hükmünde Kararnamenin ek 24 üncü maddesine göre\nAfet ve Acil Durum Yönetimi Denetçisi ve Denetçi Yardımcıları istihdam\nedilebilir. (İptal ikinci cümle:  Anayasa Mahkemesinin 9/11/2022 Tarihli ve\nE: 2018/123, K: 2022/138 Sayılı Kararı.) (3) (Ek:RG-9/6/2022-31861-C.K-103/16\nmd.) Başkanlık taşra teşkilatında 657 sayılı Kanunun ek 44 üncü maddesine\ngöre İl Afet ve Acil Durum Uzmanı ve İl Afet ve Acil Durum Uzman Yardımcısı\nistihdam edilebilir. Yerli veya yabancı uzman MADDE 56 - (1)\nBaşkanlıkta, 375 sayılı Kanun Hükmünde Kararnamenin ek 26 ncı maddesine göre\nsözleşme ile yerli veya yabancı uzman istihdam edilebilir. Atıflar MADDE 56/A- (Ek:RG-18/9/2020-31248-C.K.-67/8\nmd.) (1) Mevzuatta bu\nCumhurbaşkanlığı Kararnamesi kapsamında Afet ve Acil Durum Yönetimi\nBaşkanlığına verilen görevlerle ilgili olarak; mülga Başbakanlık Türkiye Acil\nDurum Yönetimi Genel Müdürlüğüne, İçişleri Bakanlığı mülga Sivil Savunma Genel\nMüdürlüğüne ve mülga Bayındırlık ve İskân Bakanlığı Afet İşleri Genel\nMüdürlüğüne yapılan atıflar, ilgisine göre Afet ve Acil Durum Yönetimi\nBaşkanlığı ile il afet ve acil durum müdürlüklerine yapılmış sayılır. Afet\nve Acil Durum Yönetimi denetçiliğine atanma GEÇİCİ\nMADDE 1 - (1)  Başkanlık teşkilatında en az dört yıllık lisans eğitimi\nveren yükseköğretim kurumlarını bitirerek mesleğe özel yarışma sınavı ile\ngirmiş ve belirli süreli meslek içi eğitim ve özel bir yeterlik sınavı\nsonucunda atanmış olanlar, bu maddenin yürürlüğe girdiği tarihten itibaren bir\nyıl içerisinde Afet ve Acil Durum Yönetimi Denetçisi olarak atanabilirler. Bu\nşekilde atanacakların sayısı yediyi geçemez ve bu şekilde atananların kadroları\nihdas edilmiş sayılır. Geçiş\nhükümleri GEÇİCİ\nMADDE 2 - (Ek:RG-9/6/2022-31861-C.K-103/17 md.) (1) Bu\nmaddenin yürürlüğe girdiği tarihte Başkanlıkta Planlama ve Risk Azaltma Dairesi\nBaşkanı, Müdahale Dairesi Başkanı, İyileştirme Dairesi Başkanı, Sivil Savunma\nDairesi Başkanı, Deprem Dairesi Başkanı, Personel ve Destek Hizmetleri Dairesi\nBaşkanı, Eğitim Dairesi Başkanı, Gönüllü ve Bağışçı İlişkileri Dairesi Başkanı\nve Strateji Geliştirme Dairesi Başkanı kadrolarında bulunanların görevleri\nbaşkaca bir işleme gerek kalmaksızın sona erer. (2)\nMevzuatta, bu maddeyi ihdas eden Cumhurbaşkanlığı Kararnamesiyle kaldırılan\nbirimlere ve bunların yöneticilerine yapılan atıflar, kaldırılan birimlerin\ngörevlerini devralan birimlere ve bunların yöneticilerine yapılmış sayılır. (3) Bu\nmaddenin yürürlük tarihi itibarıyla Afet ve Acil Durum Yönetimi Başkanı kadrosu\niçin 33 üncü maddenin üçüncü fıkrasına göre işlem yapılır. ÜÇÜNCÜ BÖLÜM Avrupa Birliği Başkanlığı Amaç MADDE 57 - (1)\nBu Bölümün amacı, Avrupa Birliği Başkanlığının teşkilat, görev, yetki ve\nsorumluluklarını düzenlemektir. Görev MADDE 58 - (1) Avrupa\nBirliği Başkanlığının görevi; 5/5/1969 tarihli ve 1173 sayılı Milletlerarası\nMünasebetlerin Yürütülmesi ve Koordinasyonu Hakkında Kanun hükümleri saklı\nkalmak kaydıyla, Türkiye'nin Avrupa Birliği üyeliğine hazırlanmasına yönelik\nyapılacak çalışmaların yönlendirilmesi, izlenmesi ve koordinasyonu ile üyelik\nsonrası çalışmaların koordinasyonunu yürütmektir. Teşkilat MADDE 59 - (1) Avrupa\nBirliği Başkanlığı Dışişleri Bakanlığının bağlı kuruluşudur. (2) Avrupa Birliği Başkanlığı\nmerkez ve yurt dışı teşkilatından oluşur. Avrupa Birliği Başkanı MADDE 60 - (1) Avrupa\nBirliği Başkanı, Başkanlığın üst amiridir. Başkanlık görevi, Bakan tarafından görevlendirilen\nBakan Yardımcısınca yürütülür. (2) Başkan, Avrupa Birliğinden\nsağlanan katılım öncesi mali yardımlara ilişkin Ulusal Yardım Koordinatörüdür. Hizmet Birimleri MADDE 61 - (1)\nBaşkanlığın hizmet birimleri şunlardır: a) Avrupa Birliği ile\nİlişkiler Genel Müdürlüğü. b) Malî İşbirliği ve Proje\nUygulama Genel Müdürlüğü. c) Yönetim Hizmetleri Dairesi\nBaşkanlığı. ç) Strateji Geliştirme Dairesi\nBaşkanlığı. d) Hukuk Müşavirliği. e) Basın ve Halkla İlişkiler\nMüşavirliği. Birimlerin görevleri MADDE 62 - (1) Avrupa\nBirliği ile İlişkiler Genel Müdürlüğünün görevleri şunlardır: a) Türkiye’nin Avrupa Birliği\nve organları ile ilişkilerini yürütmek, Avrupa Birliği ile Türkiye arasındaki\nortaklık çalışmalarının ve katılım müzakerelerinin genel koordinasyonunu\nsağlamak, bu çerçevede ilgili diğer kurum ve kuruluşlarla işbirliği yapmak\nsuretiyle gerekli politikaları ve hareket tarzlarını belirlemek, uygulamak ve\nkoordine etmek, b) Avrupa Birliği müktesebatı,\nekonomik kriterler ve siyasî kriterler alanında yürütülen katılım\nmüzakerelerini, uyum çalışmalarını ve uygulamalarını yönlendirmek, koordine\netmek ve izlemek. c) Başkan tarafından verilen\nbenzeri görevleri yapmak. (2) Malî İşbirliği ve Proje\nUygulama Genel Müdürlüğünün görevleri şunlardır: a) Avrupa Birliği tarafından\nsağlanan katılıma yönelik malî yardımları koordine etmek, izlemek, yönlendirmek\nve değerlendirmek. b) Başkanlıkça yönetilen malî\nyardımları programlamak, uygulamak, izlemek ve değerlendirmek. c) Avrupa Birliği mali\nyardımları kapsamında yürütülmekte olan sınır ötesi işbirliği programlarının\nUlusal Otoritesi olarak görev yapmak. ç) Avrupa Birliği ile\nimzalanan Çerçeve Anlaşma ve Sınır Ötesi İşbirliği Programı kapsamında\nsözleşmeli personel çalıştırmak, program destek ofisleri açmak ve Ulusal Otoriteye\nverilen diğer tüm mali ve idari sorumlulukları yerine getirmek. d) Programlar kapsamında\nuygulanan projelere fazla ödeme yapılması halinde geri alınmasını sağlamak.\nProgramlar kapsamında imzalanan yasal belgelerde öngörüldüğü şekilde, projelere\nfazla ödenen tutarın geri alınamaması durumunda, Başkanlık bütçesinden ilgili\ntutarı programların makamlarına ödeyerek, alacaklarını proje faydalanıcısından\nhukuki yollarla takip ettirmek. e) Başkanlığın doğrudan\nyürüttüğü projelerin ihale, sözleşme imzalama ve ödemeler dâhil uygulamaya\nyönelik tüm işlemlerini yapmak. f) Birlik Program ve\nAjanslarına katılımı koordine etmek, izlemek ve değerlendirmek. g) Başkan tarafından verilen\nbenzeri görevleri yapmak. (3) Yönetim Hizmetleri Dairesi\nBaşkanlığının görevleri şunlardır: a) Başkanlığın insan gücü\nplanlaması ve personel politikasıyla ilgili çalışmaları yapmak; personel\nsisteminin geliştirilmesi ve performans ölçütlerinin oluşturulması ile ilgili\ntekliflerde bulunmak; Başkanlık personelinin atama, özlük, disiplin ve\nemeklilik ile ilgili işlerini yapmak; Başkanlığın eğitim planını hazırlamak,\nhizmet öncesi ve hizmet içi eğitim programlarını düzenlemek ve uygulamak. b) 10/12/2003 tarihli ve 5018\nsayılı Kamu Malî Yönetimi ve Kontrol Kanunu çerçevesinde, kiralama ve satın\nalma işlerini yürütmek; temizlik, aydınlatma, ısıtma, onarım ve taşıma\nhizmetlerini yapmak; Başkanlık sivil savunma ve seferberlik hizmetlerini planlamak\nve yürütmek. c) Bilişim ve haberleşme ihtiyaçları\nile bağlantılı yazılımları temin etmek, oluşturmak ve geliştirmek, bilişim\naltyapısının kurulumu, bakımı, ikmali, geliştirilmesi ve güncellenmesi ile\nilgili işleri yürütmek, koordine etmek, işbirliği esaslarını ve politikalarını\nbelirlemek, güvenliğini sağlamak ve bu konularda görev üstlenen personelin\nbilgi teknolojilerindeki gelişmelere paralel olarak düzenli şekilde hizmet içi\neğitim almalarını sağlamak. ç) Başkanlığın kütüphane ve\narşiv hizmetlerini yürütmek, Başkanlık yayınları ile ilgili her türlü işlemi\nyapmak, genel evrak faaliyetlerini düzenlemek ve yürütmek. d) Başkanlığın, protokol,\ntören, ziyaret, karşılama, uğurlama ve ağırlama ile ilgili hizmetlerini\ndüzenlemek ve yerine getirmek. e) Başkan tarafından verilen\nbenzeri görevleri yapmak. (4) Strateji Geliştirme\nDairesi Başkanlığının görevleri şunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKamu Mali Yönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi ve diğer mevzuatla\nstrateji geliştirme ve mali hizmetler birimlerine verilen görevleri yerine\ngetirmek. b) Başkan tarafından verilen\nbenzeri görevleri yapmak. (5) Hukuk Müşavirliğinin\ngörevleri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b)\nBakan tarafından verilen diğer görevleri yapmak. (6) Basın ve Halkla İlişkiler\nMüşavirliğinin görevleri şunlardır: a) Başkanlığın basın ve halkla\nilişkilerle ilgili faaliyetlerini planlamak ve bu faaliyetlerin belirlenecek\nusûl ve esaslara göre yürütülmesini sağlamak. b) 4982 sayılı Bilgi Edinme\nHakkı Kanununa göre yapılacak bilgi edinme başvurularını etkin, süratli ve doğru\nbir şekilde sonuçlandırmak üzere gerekli tedbirleri almak. c) Başkan tarafından verilen\nbenzeri görevleri yapmak. Yurt dışı teşkilatı MADDE 63 - (1)\nBaşkanlık, yurt dışı teşkilatı kurmaya yetkilidir. (2) (İptal fıkra: Anayasa\nMahkemesi’nin 9/11/2022 tarihli ve E: 2018/123, K: 2022/138 sayılı Kararı ile.) (…) (3) (İptal fıkra:  Anayasa\nMahkemesinin 9/11/2022 Tarihli ve E: 2018/123, K: 2022/138 Sayılı Kararı.) Avrupa Birliği İşleri\nUzmanlığı MADDE 64 - (1)\nBaşkanlıkta 657 sayılı Kanunun ek 41 inci maddesi uyarınca Avrupa Birliği\nİşleri Uzmanı ve Avrupa Birliği İşleri Uzman Yardımcısı istihdam edilebilir. MADDE 65- (10/12/2003\ntarihli ve 5018 sayılı Kamu Malî Yönetimi ve Kontrol Kanunu ile ilgili olup\nyerine işlenmiştir.) DÖRDÜNCÜ BÖLÜM Avrupa Birliği Eğitim ve Gençlik\nProgramları Merkezi Başkanlığı Amaç MADDE 66 - (1) Bu\nBölümün amacı, Avrupa Birliği Eğitim ve Gençlik Programları Merkezi\nBaşkanlığının kuruluş, görev, yetki ve sorumluluklarını düzenlemektir. Tanımlar MADDE 67- (1) Bu\nBölümde geçen; a) Avrupa Birliği eğitim ve\ngençlik programları: Avrupa Komisyonu tarafından yürütülen ve katılımcı ülkeler\narasında eğitim ve gençlik alanında işbirliğini geliştirmeyi amaçlayan\nprogramları, b) Başkan: Avrupa Birliği\nEğitim ve Gençlik Programları Merkezi Başkanını, c) (Mülga:RG-19/6/2019-30806-CK-39/1\nmd.) ç) (Mülga:RG-19/6/2019-30806-CK-39/1\nmd.) d) Komisyon: Avrupa\nKomisyonunu, e) Merkez: Avrupa Birliği\nEğitim ve Gençlik Programları Merkezi Başkanlığını, f) (Mülga:RG-19/6/2019-30806-CK-39/1\nmd.) g) (Mülga:RG-19/6/2019-30806-CK-39/1\nmd.) ifade eder. Merkez MADDE 68 - (1) Avrupa\nBirliğinin eğitim ve gençlik programlarını Türkiye'de duyurmak; bu programlara\nkatılım çalışmalarını yürütmek, koordine etmek, izlemek ve Avrupa Komisyonuna\nrapor halinde sunmak; bu programlar hakkında Avrupa Komisyonu ile gerekli\ngörüşmeleri yapmak ve uygulama sözleşmelerini imzalamak amacıyla tüzel kişiliği\nhaiz, idarî ve malî özerkliğe sahip, bu Bölümde belirtilmeyen durumlarda özel\nhukuk hükümlerine tâbi, Dışişleri Bakanlığına bağlı Avrupa Birliği Başkanlığı\nile ilgili olmak üzere Avrupa Birliği Eğitim ve Gençlik Programları Merkezi\nBaşkanlığı kurulmuştur. (Ek cümle:RG-19/6/2019-30806-CK-39/2 md.) Merkezin kısa adı Türkiye Ulusal Ajansı’dır. (2) Merkezin görevleri ve yetkileri;\nAvrupa Birliğinin eğitim ve gençlik programlarını ülke içinde duyurmak, bu\nprogramlara katılım çalışmalarını koordine etmek, yürütmek ve izlemek, bunları\nKomisyona rapor halinde sunmak, program uygulamaları hakkında Komisyon ile\ngerekli görüşmeleri yapmak ve uygulama sözleşmelerini imzalamaktır. (3) (Mülga ilk\ncümle:RG-19/6/2019-30806-CK-39/2 md.) (…) Merkezin sevk ve\nidaresinden Başkan sorumludur. Merkezin harcama yetkilisi Başkan olup ülke\niçinde programlardan yararlanacak kişiler, kuruluşlar ve Komisyon ile gerekli\nuygulama sözleşmelerini yapma ve programlardan yararlanma hakkı kazananlara\nödemede bulunma yetkisi Başkana aittir. (4) Başkanın görevleri;\nMerkeze verilen görevlerin yerine getirilmesiyle ilgili her türlü çalışmayı\nizlemek ve değerlendirmek, Merkezin malî ve idarî sorumluluklarını yerine\ngetirebilecek yapıya ve donanıma sahip olmasını sağlamak, Merkezin uygulayacağı\ngenel politika önerileri ile çalışma usul ve esaslarına dair kararlar almak,\nAvrupa Birliği fonlarının Merkez tarafından etkin ve yerinde kullanılmasını\nsağlamak için gerekli tedbirleri almak, Merkezin çalışma plânını oluşturmak,\nproje tekliflerinin değerlendirilmesi ve seçilmesi ile ilgili usul ve esasları\ntespit etmek, Avrupa Birliği eğitim ve gençlik programlarına katılıma ilişkin\nengelleri tespit ederek ortadan kaldırıcı tedbirleri almak ve Avrupa Birliği\neğitim ve gençlik programlarının uyumlu bir şekilde yürümesini sağlamaktır. (5) Başkan, Avrupa Birliği\neğitim ve gençlik programlarının idarî ve malî bakımdan etkin bir şekilde\nyürütülmesinden Avrupa Birliği Başkanına karşı sorumludur. (6) Türkiye’nin Avrupa Birliği\neğitim ve gençlik programlarından azamî istifade etmesini sağlamanın yollarını\naramak üzere ilgili kamu kurum ve kuruluşları, eğitim ve öğretim kurumları, sivil\ntoplum örgütleri ve gönüllü kuruluşlar,  gençlik organizasyonları, meslek\nkuruluşları ve özel sektör temsilcilerinin yer aldığı bir Danışma Kurulu\noluşturulur. Danışma Kurulunda hangi kuruluşların temsil olunacağı Avrupa\nBirliği Başkanının onayıyla belirlenir. Danışma Kurulu, Başkanlığın\noluşturacağı gündem çerçevesinde yılda bir defa toplanır. Bu Kurulun kararları\nistişarîdir. Sekretarya hizmetleri Merkez tarafından yürütülür. (7) Merkezin çalışma usul ve\nesasları, Danışma Kurulunun toplantıları ve karar süreçlerine ilişkin esaslar\nile diğer hususlar Başkanlık tarafından hazırlanan ve Avrupa Birliği\nBaşkanlığının onayıyla yürürlüğe giren yönetmelikle düzenlenir. (8) Merkezde hizmetler\nilgisine göre, 27/6/1989 tarihli ve 375 sayılı Kanun Hükmünde Kararnamenin ek\n23 üncü, ek 25 inci, ek 26 ncı ve ek 27 nci maddelerine göre istihdam edilen\npersonel eliyle yürütülür. (Mülga ikinci cümle:RG-19/6/2019-30806-CK-39/2\nmd.) (Mülga üçüncü cümle:RG-19/6/2019-30806-CK-39/2 md.) Sözleşmeli\npersonele 14/7/1965 tarihli ve 657 sayılı Devlet Memurları Kanununun disiplin\nhükümleri kıyasen uygulanır. (Mülga beşinci cümle:RG-4/10/2024-32682-C.K.-164/6\nmd.) (9) Merkezin gelirleri her yıl\nAvrupa Birliği Başkanlığı bütçesine konulacak programlara katkı payı,\nKomisyonun tahsis edeceği malî yardımlar ile faiz, bağış gibi diğer gelirlerden\noluşur. Katkı payı ve Komisyonun tahsis edeceği malî yardım, Merkez adına\naçılacak banka hesaplarında tutulur. Katkı payı her yıl Ocak ve Temmuz\naylarında iki eşit taksit halinde bu hesaplara aktarılır. Komisyon tarafından\nbu hesaplara aktarılan malî yardımın kullanılamayan kısmı, Komisyona iade\nedilir. Bu kaynağın nemalandırılması halinde, nemanın Komisyonun tahsis ettiği\nmalî yardıma tekabül eden miktarı, Komisyon adına Merkez tarafından muhafaza\nedilir ve talep edildiği takdirde Komisyona iade edilir. Komisyonun tahsis\nettiği malî yardım dışında kalan gelir gider fazlası bir sonraki yıl\nkullanılmak üzere Merkez adına açılan hesaplarda tutulur. Merkezin bütçesi ve\nharcama usullerine ilişkin olarak bu Bölümde yer alan hükümler uygulanır. Bütçe\nmalî yıl itibarıyla Başkanlıkça hazırlanır ve Avrupa Birliği Başkanının\nonayıyla yürürlüğe girer. Merkezin gelir, gider ve muhasebe usulleri ile diğer\nmalî konulara ilişkin usul ve esaslar, Avrupa Birliği eğitim ve gençlik\nprogramlarının gereklerine uygun olarak Hazine ve Maliye Bakanlığının görüşü\nüzerine Başkanlık tarafından hazırlanan ve Avrupa Birliği Başkanının onayıyla\nyürürlüğe giren yönetmelikle düzenlenir. (10) (Ek:RG-19/6/2019-30806-CK-39/2\nmd.) Merkez lehine sonuçlanan dava ve icra takipleri nedeniyle hükme\nbağlanarak karşı taraftan tahsil olunan avukat vekâlet ücretlerinin dağıtılması\n26/9/2011 tarihli ve 659 sayılı Kanun Hükmünde Kararname hükümlerine göre\nyapılır. BEŞİNCİ BÖLÜM Atatürk\nOrman Çiftliği Müdürlüğü Amaç\nve kuruluş MADDE\n69 - (1) Tarım ve Orman Bakanlığına bağlı ve tüzel kişiliği haiz olmak üzere\nAnkara’da Atatürk Orman Çiftliği Müdürlüğü kurulmuştur. (2)\nÇiftliğin işletilmesi esasları Tarım ve Orman Bakanlığınca tespit edilir. Tanımlar MADDE\n70 - (1) Bu Bölümde geçen; a)\nBakanlık: Tarım ve Orman Bakanlığını, b)\nMüdür: Atatürk Orman Çiftliği Müdürünü, c)\nMüdürlük: Atatürk Orman Çiftliği Müdürlüğünü, ifade\neder. Teşkilat MADDE\n71 - (1) Müdürlük, bir müdürün idaresi altında bir müdür\nyardımcısı ile aşağıdaki birimlerden oluşur: a)\nBitkisel Üretim Müdürlüğü. b)\nSüt Fabrikası Müdürlüğü. c)\nPersonel ve Destek Hizmetleri Müdürlüğü. ç)\nTicaret Müdürlüğü. d)\nHalkla İlişkiler ve Pazarlama Müdürlüğü. e)\nMuhasebe ve Mali İşler Müdürlüğü. f)\nMeyvesuyu ve Bal Fabrikası Müdürlüğü. g)\nHukuk Müşavirliği. (2)\nMüdürlüğün ticaret alanındaki faaliyeti, işletmeden elde edilen mahsullerin\nveya bunlardan işletmenin ziraat sanatları kısımlarında değerlendirilmiş\nolanlarının satılmasına münhasırdır. Lüzumu halinde Müdürlüğün Bakanlığa bağlı\nmüessese ve çiftliklerin elde ettiği veya değerlendirdiği mahsullerden alıp\nsatmasına Bakanlıkça yetki verilebilir. (3)\nMüdürlüğün ziraat sanatları alanına giren işlerde değerlendirilmek üzere\ndışarıdan yapabileceği satın almalara ait esaslar Hazine ve Maliye Bakanlığı\nile Bakanlıkça birlikte tespit olunur. Sermaye MADDE\n72 - (1) Müdürlüğe kuruluşunda tahsis edilen sermaye\nmiktarını, güncel karşılığı üzerinden bir katına kadar artırmaya Cumhurbaşkanı\nyetkilidir. (2) Sermayenin yıllık safi gelirinden % 25’i yedek sermaye olarak ayrılır. (3)\n24/3/1950 tarihli ve 5659 sayılı Kanunun 10 uncu maddesine göre satılacak gayrimenkullerin ve satışı\nkararlaştırılmış olmakla birlikte işlemleri tamamlanmamış arazinin bilanço kıymetleriyle\nsatış bedelleri arasındaki fark doğrudan doğruya yedek sermayeye eklenir. Yedek\nsermaye ancak dördüncü fıkrada yazılı maksat için kullanılır. (4) Müdürlük bilançosunun zarar gösterdiği yıllarda bu zarar yedek sermayeden\nkarşılanır. Yedek sermaye ile karşılanamayan kısım ertesi yıl Bakanlık\nbütçesine konacak ödenek ile kapatılır. Bütçe MADDE 73 - (1)\nMüdürlüğün bütçe yılı takvim yılıdır. Her bütçe yılına ait bilanço, kar ve\nzarar hesapları o yılsonundan itibaren üç ay içinde Sayıştaya incelenmek üzere\ntevdi olunur. Sayıştayın bu husustaki raporu bilanço, kar ve zarar hesaplarıyla\nTürkiye Büyük Millet Meclisine sunulur. Bu raporla bilanço ile kar ve zarar\nhesapları Türkiye Büyük Millet Meclisi Kamu İktisadi Teşebbüsleri Komisyonu\ntarafından tetkik edilerek Türkiye Büyük Millet Meclisinin tasvibine arz\nedilir. (2) Müdürlüğün bütçesi her yıl\nilgili kurumların olumlu görüşü üzerine Bakanlıkça hazırlanarak yürürlüğe\nkonulur. ALTINCI BÖLÜM Ceza İnfaz\nKurumları ile Tutukevleri İşyurtları Kurumu Amaç MADDE 74 – (1) Bu\nBölümün amacı, hükümlü ve tutukluların meslek ve sanatlarının korunup\ngeliştirilmesi veya bir meslek ve sanat öğrenmeleri amacına yönelik olarak\nçalışmalarını sağlamak üzere işyurtları açmak ve bunların bütün mali ve idari\nişlerini bir merkezden düzenlemek ve yönetmek amacıyla Adalet Bakanlığına bağlı\nve özel bütçeli Ceza İnfaz Kurumları ile Tutukevleri İşyurtları Kurumunun\nkuruluşuna, teşkilât, görev ve yetkilerine ilişkin esasları düzenlemektir. Tanımlar MADDE\n75 – (1) Bu Bölümde geçen; a)\nBakan: Adalet Bakanını, b)\nBakanlık: Adalet Bakanlığını, c)\nCeza İnfaz Kurumları: Kapalı ve açık cezaevleri ile çocuk ıslahevlerini, ç)\nDaire Başkanı: İşyurtları Daire Başkanını, d)\nDaire Başkanlığı: İşyurtları Daire Başkanlığını, e)\nGenel Müdür: Ceza ve Tevkifevleri Genel Müdürünü, f)\nGenel Müdürlük: Ceza ve Tevkifevleri Genel Müdürlüğünü, g)\nİşyurtları Kurumu: Ceza İnfaz Kurumları ile Tutukevleri İşyurtları Kurumunu, ğ)\nİşyurtları Kurumu Yüksek Kurulu: Ceza İnfaz Kurumları ile Tutukevleri İşyurtları\nYüksek Kurulunu, h)\nKanun: 6/8/1997 tarihli ve 4301 sayılı Ceza İnfaz Kurumları ile Tutukevleri\nİşyurtları Kurumuna İlişkin Bazı Mali Hükümlerin Düzenlenmesi Hakkında Kanunu, ifade\neder. İşyurtları Kurumu MADDE\n76 – (1) İşyurtları Kurumunun organları, İşyurtları Kurumu\nYüksek Kurulu ile Daire Başkanlığı ve işyurtlarıdır. (2)\nİşyurtları Kurumu Yüksek Kurulu; Bakanın görevlendireceği Bakan Yardımcısının\nbaşkanlığında, Bakanın belirleyeceği toplam 5 üyeden oluşur. (3)\nBakan, gerekli gördüğü hallerde İşyurtları Kurumu Yüksek Kuruluna başkanlık\neder. (4)\nDaire Başkanlığı, bir Daire Başkanı ile yeteri kadar tetkik hâkimi ve diğer\npersonelden oluşur. (5)\nİşyurtları Kurumunu, İşyurtları Kurumu Yüksek Kurulu Başkanı temsil eder. (6)\nLüzum görülen yerlerde İşyurtları Kurumu, işyurtları kurabilir. İşyurtları Kurumu Yüksek Kurulunun\ngörevleri MADDE\n77 – (1) İşyurtları Kurumu Yüksek Kurulunun\ngörevleri şunlardır: a)\nİşyurtlarının genel amaçlarını belirlemek. b)\nİşyurtları Kurumunun Genel Müdürlükçe hazırlanacak bütçesini onaylamak. c)\nİşyurtlarının kurulmasına veya kaldırılmasına karar vermek. ç)\nHükümlü ve tutukluların çalıştırılma usul ve esaslarını belirlemek. d)\nİşyurtları yönetim kurullarının önerisi üzerine 22/5/2003 tarihli ve 4857\nsayılı İş Kanunu hükümlerine göre işyurtlarında istihdam edilecek işçilerin\nniteliklerine, çalıştırılmasına, ücretlerinin belirlenmesine ve bunların işten\nçıkarılmasına karar vermek. e)\nYüksek iş performansıyla işyurduna yararlı olan personel ve hükümlülere prim ödenmesinin\nusul ve esaslarını belirlemek; yıllık bilançolarında tahakkuk edecek kârdan\npersonel işçi ve hükümlülere Kanunda belirtilen kar payı ödenmesine ilişkin\nişyurdu yönetim kurullarının önerilerini karara bağlamak. f)\nBakanlığın denetim programlarına ek olarak, işyurtlarının faaliyetlerinin\nadalet müfettişleri tarafından denetlenmesini Bakana önermek. g)\nİşyurtları Kurumu ile işyurtlarının paralarının yatırılacağı bankaları\nbelirlemek. ğ)\nCeza infaz kurumları ve tutukevleri personeline İşyurtları Kurumu ve\nişyurtlarının hesaplarını tutturmak ve bu hesapları ilgilendiren işleri\nyaptırmak. h)\nİşyurtlarının yıllık iş program ve projelerini, bütçelerini, ek bütçelerini,\nfaaliyet raporu ve netice hesaplarını onaylamak veya reddetmek. ı)\nGenel Müdürün önerisiyle işyurtlarına işletme ihtiyaçları için kaynak tahsisi\nyapmak ve gerektiğinde birinden diğerine kaynak aktarması yapılmasına karar\nvermek. i)\nGenel bütçeden aylık alan kadrolu personelin işyurdunda çalıştırılmasına\nilişkin Genel Müdürün önerilerini karara bağlamak. Daire Başkanlığının görevleri MADDE\n78 – (1) Daire Başkanlığının görevleri şunlardır: a)\nİşyurtları Kurumu Yüksek Kurulu kararlarını yerine getirmek. b)\nİşyurtlarını yönetmek, denetlemek ve hesap işlerini izlemek. c)\nHükümlü ve tutukluların çalıştırılmalarıyla ilgili her türlü işlemi yürütmek,\nküçüklerin çalışma şartları bakımından ilgili bakanlık ve kamu kuruluşları ile\nişbirliği yapmak. ç)\nİşyurtlarının yıllık iş program ve projelerini, bütçelerini, ek bütçelerini,\nfaaliyet raporu ve netice hesaplarını İşyurtları Kurumu Yüksek Kuruluna sunmak. d)\nİşyurtlarında, İş Kanunu hükümlerine göre çalıştırılacak işçilere ilişkin\nişyurdu yönetim kurullarının önerilerini İşyurtları Kurumu Yüksek Kuruluna\nsunmak. e)\nİşyurtları Kurumu Yüksek Kurulunun sekretarya hizmetlerini yürütmek. f)\nGörev alanına giren konularda mevzuat yetersizliğine ve aksaklığına ilişkin\ninceleme ve araştırma yaparak İşyurtları Kurumu Yüksek Kuruluna öneride\nbulunmak, yönetmelik taslaklarını hazırlamak ve izlemek, görüş bildirmek,\ngenelge düzenlemek. g)\nKanunlarda ve bu Bölümde gösterilen ve Bakanlıkça verilen diğer görevleri\nyapmak. İşyurtları MADDE 79 – (1)\nİşyurtları, ceza infaz kurumları ile tutukevleri bünyesinde aşağıda belirtilen\namaçları gerçekleştirmek amacıyla oluşturulan tesis, atölye ve benzeri\nünitelerdir: a) Hükümlü ve\ntutukluların meslek ve sanatlarını koruyup geliştirmek. b) Hükümlü ve tutuklulara bir\nmeslek ve sanat öğretmek. c) Ünitelerde üretilen\nekonomik değerleri pazarlamak. Sermaye kaynakları MADDE\n80 – (1) İşyurtları  Kurumuna ilgili mevzuatına\ngöre tahsis edilmiş olan sermaye miktarı, ihtiyaç halinde Cumhurbaşkanı\nkararıyla üç katına kadar artırılabilir. (2)\nİşyurtları Kurumunun sermaye kaynakları şunlardır: a)\nİşyurtlarının faaliyetlerinden elde edilen gelir ve kârlar. b)\n30/6/1934 tarihli ve 2548 sayılı Kanunun 1 inci maddesine göre tahsil edilen\nharçlar ile 2 nci maddesine göre alınacak yiyecek bedelleri. c) 2/7/1964 tarihli ve 492 sayılı Harçlar Kanununa\nbağlı (1), (2) ve (3) sayılı tarifelere göre alınan yargı ve noter harçlarının\nilgili yıl bütçesi gelir tahmini tutarının % 35’ine tekabül eden miktarda\nİşyurtları Kurumuna aktarılmak üzere Adalet Bakanlığı bütçesine konulacak\nödenek. ç)\nCeza infaz kurumları ve tutukevleri ile işyurtlarının demirbaşına kayıtlı olup\nhizmet dışı bırakılan eşya ve araçlarla yemek ve ekmek artıklarının satışından\nelde edilen gelirler. d)\nBağış ve yardımlar. e)\nFaiz ve sair gelirler. (3) İkinci fıkranın (b) ve (c)\nbentlerine göre elde edilen gelirler, İşyurtları Kurumunun, İşyurtları Yüksek\nKurulunca belirlenecek bankalarda açılacak hesaplarına yatırılır. (c) bendine\ngöre bütçeden tahsis edilen ödenekler, her ayın başında 1/12 oranında serbest\nbırakılmak suretiyle kullandırılır. (4)\nİkinci fıkranın (d) ve (e) bentlerine göre elde edilen gelirler üçüncü fıkrada\nbelirtilen hesaba yatırılır. (5) İşyurtları Kurumu\nbütçesinden, İşyurtları Kurumu Yüksek Kurulunca belirlenen miktar ve esaslar\ndâhilinde; Kurumun hizmet ve çalışmalarının yürütülmesiyle ilgili her türlü\ndöşeme, demirbaş, makine, teçhizat, kara, hava ve deniz taşıtları alımı,\nbakımı, onarımı, işletilmesi ve diğer tüm giderleri ile Bakanlık merkez ve\ntaşra teşkilâtı ile bağlı kuruluşlarının bina alım, inşa, onarım, demirbaş,\naraç, gereç ve sair her türlü ihtiyaçları için harcama yapılabilir. Harcanmayan\nkısımlar, İşyurtları Kurumunun ertesi yıl bütçesine devredilir. Ancak ceza ve\ninfaz kurumları ve tutukevlerinin ihtiyacı için ayrılacak tutar, işyurtları öz\ngelirlerinin % 90’ından az olamaz. Yönetmelik MADDE 81 – (1) Bu Bölümün\nuygulamasını göstermeye yönelik; a)\nİşyurtları Kurumu ile işyurtlarına ilişkin hususlar, b)\nHükümlü ve tutuklulara ödenen gündeliklerin ödeme usul ve esasları, c)\nFazla çalışma usul ve esasları, ç)\nMuhasebe ve ihaleye dair usul ve esaslar, d)\nUygulamaya ilişkin diğer hususlar, yönetmelikle\nbelirlenir. YEDİNCİ BÖLÜM Çalışma ve Sosyal Güvenlik Eğitim\nve Araştırma Merkezi Amaç MADDE 82 – (1) Bu Bölümün amacı; çalışma hayatı ve sosyal güvenlik konularında, ulusal ve\nuluslararası düzeyde eğitim, araştırma, inceleme, yayın, dokümantasyon ve\ndanışmanlık faaliyetlerinde bulunmak amacıyla Çalışma ve Sosyal Güvenlik\nBakanlığına bağlı, Çalışma ve Sosyal Güvenlik Eğitim ve Araştırma Merkezinin\nkurulmasına, teşkilât, görev ve yetkilerine ilişkin esasları düzenlemektir. [30] [31] Tanımlar [32] MADDE 83 - (1)  Bu\nBölümde geçen; a) Bakanlık: Çalışma ve Sosyal\nGüvenlik Bakanlığını, [33] b) Bakan: Çalışma ve Sosyal\nGüvenlik Bakanını, [34] c) Başkan: Çalışma  ve\nSosyal Güvenlik  Eğitim ve Araştırma Merkezi Başkanını, ç) Merkez: Çalışma ve\nSosyal Güvenlik  Eğitim ve Araştırma Merkezini, ifade eder. Merkezin görevleri MADDE 84 – (1) Merkezin\ngörevleri aşağıda gösterilmiştir: a) Çalışma hayatı, sosyal\ngüvenlik, iş sağlığı ve güvenliği, işçi ve işveren ilişkileri, istihdam,\nverimlilik, toplam kalite yönetimi, iş piyasası etütleri, ergonomi, çevre, ilk\nyardım, iş istatistikleri ve benzeri konular ile işyerindeki sağlık ve güvenlik\nrisklerini önlemek ve koruyucu hizmetleri yürütmek üzere görevlendirilecek\nişyeri hekimi, mühendis, teknik eleman, hemşire ve diğer sağlık personeline iş\nsağlığı ve güvenliği konusunda gerektiğinde Bakanlık birimleri veya ilgili\nkurum ve kuruluşlar ile birlikte, eğitim programları hazırlamak, eğitim vermek\nveya eğitim hizmeti satın almak, sertifikalandırmak, bu konularla ilgili\naraştırmalar yapmak veya yaptırmak. b) Bakanlık, bağlı kuruluşları\nile ilgili kuruluşlarının personeli ile özel veya kamu sektöründe faaliyet\ngösteren işyerlerindeki işçi, işveren veya yönetici personel için eğitim, seminer\nve konferanslar tertip etmek veya bu konularda tertiplenmiş eğitim, konferans\nve seminerlere iştirak etmek. c) Çalışma meseleleri üzerinde\nmilli ve milletlerarası bölge seminerleri tertip etmek. ç) Çalışma mevzuları ile\nilgili araştırmalar ve incelemeler yapmak ve bu mevzularda belge toplamak. d) İlgililerin talebi veya\nmuvafakati ile iş yerlerinin çalışma mevzuları ve iş verimi ile ilgili\nmeselelerini inceleyerek istişare ve tavsiyelerde bulunmak. e) Türkçe ve yabancı dillerde\ngörev alanı ile ilgili derleme ve neşriyat yapmak ve istatistikler hazırlamak. Teşkilat MADDE 85 – (1) Merkezin\norganları Merkez Başkanı ile Danışma Kurulundan oluşur. Başkan MADDE 86 - (1) Başkan,\nMerkezin en üst amiridir ve görevleri şunlardır: a) Merkez hizmetlerini mevzuat\nhükümlerine, kalkınma planları ve yıllık programlara, Merkezin amaçlarına,\nstratejik planlarına, performans ölçütlerine, hizmet kalite ve standartlarına\nuygun olarak yürütmek. b) Danışma Kurulunu toplantıya\ndavet etmek ve bu Kurul tarafından alınan kararlar hakkında gerekli işlemleri\nyapmak. Danışma Kurulu MADDE 87 – (1) Danışma\nKurulu, Bakanın görevlendireceği Bakan Yardımcısının veya bir genel müdürün\nbaşkanlığında; Başkan, Bakanlığın ilgili birimlerinden en az beş temsilci,\nSosyal Güvenlik Kurumundan en az dört temsilci, Türkiye İş Kurumu Genel Müdür\nYardımcısı ile üniversitelerin iş hukuku, sosyal politika, iş sağlığı ve\ngüvenliği ile ilgili dallarında çalışanlar arasından Yükseköğretim Kurulunca\ngörevlendirilecek iki öğretim üyesinden oluşur. Bakanlık ve Sosyal Güvenlik\nKurumu temsilcileri Bakan tarafından belirlenir. (2) Danışma Kurulunun çalışma\nusul ve esasları Merkezin teklifi ve Bakanlığın onayı ile çıkarılacak bir\nyönetmelikle belirlenir. Danışma Kurulunun görevleri MADDE 88 – (1) Danışma Kurulunun\ngörevleri şunlardır: a) Merkez ile ilgili\nyönetmelikler hakkında görüş bildirmek. b) Merkezin eğitim, araştırma,\ndanışmanlık, yayın ve diğer faaliyetlerini yönlendirmek. c) Merkezin yıllık faaliyetlerini\ndeğerlendirmek. ç) Merkezin çalışmalarının etkinliğini\nartırıcı önerilerde bulunmak. Danışma\nKurulunun karar süreci MADDE 89 – (1) Danışma\nKurulu üyelerinin salt çoğunluğu ile toplanır ve kararlar toplantıda hazır\nbulunan üyelerin salt çoğunluğu ile verilir. Oyların eşitliği halinde Kurul\nBaşkanının bulunduğu tarafın oyları çoğunlukta sayılır. Çalışma ve sosyal güvenlik\neğitim uzmanı ve uzman yardımcısı istihdamı MADDE 90 – (1) Merkezde\n14/7/1965 tarihli ve 657 sayılı Devlet Memurları Kanununun ek 41 inci maddesine\ngöre Çalışma ve Sosyal Güvenlik Eğitim Uzmanları ile Çalışma ve Sosyal Güvenlik\nEğitim Uzman Yardımcıları istihdam edilebilir. Diğer personel istihdamı MADDE 91 – (1)\nMerkezde,  27/6/1989 tarihli ve 375 sayılı Kanun Hükmünde Kararnamenin ek\n26 ncı maddesine göre yerli veya yabancı sözleşmeli personel istihdam edebilir. Sınavlar ve belgeler MADDE 92 – (1) Merkez\ntarafından düzenlenen eğitim ve seminerlere katılanlar, gerektiğinde sınava\ntabi tutulurlar ve başarılı olanlara sertifika veya katılım belgesi verilir. SEKİZİNCİ BÖLÜM Çanakkale Savaşları Gelibolu Tarihi Alan Başkanlığı Amaç ve kapsam MADDE 93 – (1) Bu\nBölümün amacı; Çanakkale deniz ve kara savaşlarının meydana geldiği Çanakkale\nSavaşları Gelibolu Tarihi Alanının tarihi, kültürel ve manevi değerleri ile\ndoğal dokusunun korunması, yaşatılması, geliştirilmesi, tanıtılması, gelecek\nkuşaklara aktarılması ve yönetimini sağlamak üzere Çanakkale Savaşları Gelibolu\nTarihi Alan Başkanlığının kurulması ile görev ve yetkilerini düzenlemektir. Tanımlar MADDE 94 – (1) Bu Bölümün\nuygulanmasında; a) Bakan: Kültür ve Turizm\nBakanını, b) Bakanlık: Kültür ve Turizm\nBakanlığını, c) Başkan: Çanakkale Savaşları\nGelibolu Tarihi Alan Başkanını, ç) Başkanlık: Çanakkale\nSavaşları Gelibolu Tarihi Alan Başkanlığını, d) Koordinasyon Kurulu:\nÇanakkale Savaşları Gelibolu Tarihi Alan Koordinasyon Kurulunu, e) Tarihi Alan: 19/6/2014\ntarihli ve 6546 sayılı Kanuna ekli harita ve koordinat listesinde sınırları\nbelirtilen ve anılan Kanunla Başkanlığa tahsis edilen Çanakkale Savaşları\nGelibolu Tarihi Alanını, f) Tarihi Alan planları: 6546\nsayılı Kanun ile bu Bölüm hükümlerine göre hazırlanan, Tarihi Alanın korunması,\ngeliştirilmesi, yönetimi, tanıtılması, koruma esasları ve kullanma şartlarının\nbelirlenmesi, bölgenin sağlıklaştırılması, yenilenmesi, açık alan sistemi yaya\ndolaşımı, taşıt ulaşımı ve altyapı tesislerinin tasarım esasları ile bölge\nhalkının sosyal ve ekonomik yapısının iyileştirilmesi konularında hedefler,\nstratejiler ve kararları belirleyen ve Bakanlıkça onaylanan her tür ve\nölçekteki planları, ifade eder. Başkanlık MADDE 95 – (1) 6546\nsayılı Kanun ve bu Bölümde verilen görevleri yürütmek üzere, kamu tüzel\nkişiliğini haiz, Bakanlık ile ilgili ve merkezi Çanakkale’de bulunan Çanakkale\nSavaşları Gelibolu Tarihi Alan Başkanlığı kurulmuştur. (2) Başkanlık, Koordinasyon\nKurulu ve hizmet birimlerinden oluşur. (3) Başkanlık, bu Bölüm ve\ndiğer mevzuatta kendisine verilen yetki ve görevleri Bakana karşı sorumlu\nolarak kullanır ve yerine getirir. (4) Başkanlık, kendisine\ntahsis edilen mali kaynakları görev ve yetkilerinin gerektirdiği ölçüde,\nmevzuatında belirlenen usul ve esaslara göre kullanır. (5) Başkanlık hizmet\nbirimlerinin çalışma usul ve esasları Bakanlık tarafından çıkarılan\nyönetmelikle belirlenir. (6) Tarihi Alanda yapılacak\njeolojik, jeofizik, jeoteknik, deniz bilimleri ve diğer bilimsel araştırmaları\nve etütleri yapmaya ve bunlara ilişkin raporları onaylamaya Başkanlık\nyetkilidir. Başkanlığın görev ve\nyetkileri MADDE 96 - (1) Başkanlığın\ngörev ve yetkileri şunlardır: a) Tarihi Alanda yapılacak\nÇanakkale Savaşları ile 18 Mart Şehitleri Anma Günü ve Çanakkale Zaferi\netkinliklerini düzenlemek ve bu amaçla kurum ve kuruluşlarla işbirliği yapmak. b) Tarihi Alanda restorasyon,\nkonservasyon, rekonstrüksiyon, restitüsyon ve renovasyon yapmak, yaptırmak. c) Tarihi Alanın doğal, tarihi\nve kültürel değerlerini, harp tarihi esaslarına uygun ve çevreye uyumlu olarak\nkorumak, geliştirmek ve alanı yönetmek. ç) Tarihi Alanın her tür ve\nölçekte planlarını hazırlamak, hazırlatmak ve uygulamak. d) Tarihi Alanda anıtsal ve\nmekânsal düzenlemeler yapılmasını sağlamak. e) Tarihi Alanın tanıtımına\nyönelik her türlü görsel ve işitsel eserleri yapmak, yaptırmak ve hizmete\nsunmak. f) 6546 sayılı Kanun ve bu Bölüm\nkapsamında ihtiyaç duyulan altyapı, bina ve diğer yapıları inşa etmek veya\nettirmek. g) Tarihi Alan içinde birinci\nderece arkeolojik sit dışındaki özel mülkiyete konu olan tarım alanlarında,\ntarım ve hayvancılık konularında geliştirilmiş tekniklerin uygulanmasını\nsağlamak ve özel ağaçlandırmaları teşvik etmek. ğ) Tarihi Alan sınırları\niçinde yer alan gazi köyler halkının kalkındırılmasına yönelik faaliyetleri\nteşvik etmek. h) Tarihi Alanda bulunan\nyerleri işletmek ve gerektiğinde işlettirmek. ı) (Ek:RG-4/10/2024-32682-C.K.-164/3\nmd.) Gelibolu Tarihi Alanı Kültür ve Tabiat Varlıklarını Koruma\nKomisyonunun sekretarya işlerini yürütmek. Başkanlık teşkilatı MADDE 97 – (1)\nBaşkanlığın en üst yöneticisi olan Başkan, Başkanlığın genel yönetim ve\ntemsilinden sorumludur. Başkan, Başkanlık hizmetlerini mevzuat hükümlerine,\nBaşkanlığın amaçlarına, strateji planına ve Koordinasyon Kurulunun görüş ve\nönerilerine uygun olarak düzenler ve yürütür. Bu amaçla, Başkanlık birimlerine\ngereken emirleri verir, bunların uygulanmasını gözetir ve sağlar. Başkan, bu\nhizmetlerin yürütülmesinden Bakana karşı sorumludur. Başkana izin, hastalık,\nyurt içi ve yurt dışı görevlendirme ve görevde bulunmadığı diğer hâller ile\ngörevden alınma hâllerinde Başkan Yardımcısı vekâlet eder. (2) Başkanlığın hizmet\nbirimleri şunlardır: a) Alan Planlama ve Proje Grup\nBaşkanlığı. b) Restorasyon ve Yapım İşleri\nGrup Başkanlığı. c) Alan Yönetimi ve Tanıtım\nGrup Başkanlığı. ç) Personel ve Destek\nHizmetleri Grup Başkanlığı. d) Hukuk Müşavirliği. Hizmet birimlerinin\ngörevleri MADDE 98 – (1) Hizmet\nbirimlerinin görevleri şunlardır: a) Alan Planlama ve Proje Grup\nBaşkanlığı: 1) Tarihi Alan planlarına\nilişkin iş ve işlemleri yürütmek, Tarihi Alanın korunması ve geliştirilmesine\nyönelik araştırma, projelendirme ve eylem planları hazırlamak ve bunların uygulama\nesaslarını belirlemek ve izlemek. 2) Risk yönetimi ve sakınım\nplanlarının yapılmasına ve onaylanmasına ilişkin kuralları belirlemek ve\nizlemek, plana esas jeolojik ve jeoteknik etütleri yapmak, yaptırmak ve\nBaşkanın onayına sunmak. 3) Tarihi Alan içinde birinci\nderece arkeolojik sit dışındaki özel mülkiyete konu olan tarım alanlarında,\ntarım ve hayvancılık konularında, geliştirilmiş tekniklerin uygulanması ve özel\nağaçlandırmalar ile ilgili iş ve işlemleri yürütmek. 4) Başkan tarafından verilen\nbenzeri görevleri yapmak. b) Restorasyon ve Yapım İşleri\nGrup Başkanlığı: 1) Tarihi alan planlarına göre\nyapılacak yapım, restorasyon, konservasyon, rekonstrüksiyon, restitüsyon ve\nrenovasyona yönelik yatırım projeleri ile ilgili iş ve işlemleri yürütmek. 2) Başkan tarafından verilen\nbenzeri görevleri yapmak. c) Alan Yönetimi ve Tanıtım\nGrup Başkanlığı: 1) Tarihi Alanın idaresine\nyönelik iş ve işlemleri yürütmek. 2) Tarihi Alanın tanıtımına\nyönelik her türlü görsel ve işitsel eserleri yapmak, yaptırmak ve hizmete\nsunmak. 3) Başkan tarafından verilen\nbenzeri görevleri yapmak. ç) Personel ve Destek\nHizmetleri Grup Başkanlığı: 1) Başkanlık personelinin\neğitim ve özlük işlemlerini yapmak. 2) Bütçe ile mali iş ve\nişlemleri yapmak. 3) Başkanlık faaliyetleriyle\nilgili yapım, bakım, onarım, satın alma, kiralama, ulaşım, güvenlik,\naydınlatma, ısıtma, belge yönetimi, demirbaş, arşiv, depolama ve sağlık\ngiderleri ile ilgili tüm iş ve işlemleri yapmak. 4) Başkan tarafından verilen\nbenzeri görevleri yapmak. d) Hukuk Müşavirliği: 1) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak. 2) Başkan tarafından verilecek\ndiğer görevleri yapmak. Koordinasyon Kurulu MADDE 99 – (1)\nKoordinasyon Kurulu; Bakanın başkanlığında, Bakan tarafından belirlenen diğer\nbakanlık temsilcileri ile Çanakkale Valisi, Çanakkale İl Genel Meclisi Başkanı\nve Çanakkale Belediye Başkanı olmak üzere on üç üyeden oluşur. Bakanın olmadığı\ntoplantılarda Koordinasyon Kuruluna Bakanın görevlendireceği üye başkanlık\neder. (2) Koordinasyon Kurulu\nBaşkanı, Kurul gündeminde görüşülecek konularla ilgili olarak diğer kurumların\ntemsilcilerini toplantıya çağırabilir. (3) Koordinasyon Kurulu, her\nyıl en az iki kez olağan ve gerektiğinde Bakanın çağrısı üzerine olağanüstü\nolarak toplanır. (4) Koordinasyon Kurulu,\nBaşkanlığın faaliyetlerine yönelik plan ve programları müzakere ederek\ngörüşlerini Başkanlığa bildirir. (5) Kurulun sekretarya\nhizmetleri Başkanlıkça yerine getirilir. Başkanlık personeli MADDE 100 – (1)\nBaşkanlık hizmetleri, toplam sayısı üç yüzü geçmemek üzere, 27/6/1989 tarihli\nve 375 sayılı Kanun Hükmünde Kararnamenin ek 28 inci maddesine göre iş mevzuatı\nkapsamında istihdam edilen uzman personel ve destek personeli eliyle yürütülür. (2) Kamu kurum ve\nkuruluşlarında istihdam edilen devlet memurları, 375 sayılı Kanun Hükmünde\nKararnamenin ek 25 inci maddesine göre Başkanlıkta geçici olarak\ngörevlendirilebilirler. Bu şekilde görevlendirileceklerin sayısı Başkanlığın\ntoplam personel sayısının yüzde otuzunu geçemez. (3) Başkanlıkta, Bakan onayı\nalınarak özel bilgi ve uzmanlık gerektiren geçici mahiyetteki işlerde; 375\nsayılı Kanun Hükmünde Kararnamenin ek 31 inci maddesine göre vekâlet, istisna\nveya iş sözleşmesi ile yabancı danışman ve uzmanlar, istisna sözleşmesi ile de\nyerli danışman ve uzmanlar çalıştırılabilir. (4) Başkanlık görev alanına\ngiren konularla ilgili olarak çalışma ve proje grupları ile komisyonlar\noluşturabilir. İhtiyaç duyulduğu hâllerde diğer kamu kurum ve kuruluşları,\nsivil toplum kuruluşları, özel sektör temsilcileri ve konu ile ilgili uzmanlar\nçalışma gruplarına dâhil edilebilir. Mali saydamlık ve hesap\nverme sorumluluğu MADDE 101 – (1)\nBaşkanlık, mali kaynaklarının elde edilmesi ve kullanılmasında, denetimin\nsağlanması amacıyla kamuoyunu zamanında bilgilendirmekle yükümlüdür. Bu amaçla;\nyıllık çalışma programı ile bütçenin hazırlanması, uygulanması ve uygulama\nsonuçları ile raporların kamuoyuna açık ve ulaşılabilir olmasına ilişkin\ntedbirler Başkanlık tarafından alınır. (2) Başkanlıkta mali\nkaynakların elde edilmesi, kullanılması ve mali denetimin sağlanmasında görevli\nve yetkili olanlar; kaynakların etkili, ekonomik, verimli ve hukuka uygun\nolarak elde edilmesinden, kullanılmasından, muhasebeleştirilmesinden,\nraporlanmasından ve kötüye kullanılmaması için gerekli önlemlerin alınmasından\nsorumludur. Başkanlık bütçesi MADDE 102 – (1)\nBaşkanlıkça yıllık program ve faaliyetler dikkate alınarak hazırlanan bütçe her\nyıl Ağustos ayı sonuna kadar Bakanlığa sunulur ve incelendikten sonra Bakan\nonayı ile yürürlüğe girer. Bütçe yılı takvim yılıdır; bütçe dışı harcama\nyapılamaz. Başkanlık yıllara sari harcama yapmaya yetkilidir. (2) 6546 sayılı Kanunda\nbelirtilen gelirlere ilave olarak Başkanlığın gelirleri şunlardır: a) Genel bütçeden aktarılan\ntutarlar. b) Tarihi Alanda sunulacak\nhizmetler karşılığı alınacak ücretler ile Tarihi Alanda bulunan yerlerin\nişletilmesi ve işlettirilmesinden elde edilen gelirler. c) Bakanlık Döner Sermaye\nİşletmesi Merkez Müdürlüğü bütçesinden aktarılacak tutarlar. ç) Tarihi Alan işletme ve\nfaaliyet gelirleri. d) Her türlü tanıtım, basım ve\nyayın gelirleri. e) Yurt içinden ve yurt\ndışından sağlanacak yardım, bağışlar ile sponsorluk gelirleri. f) Başkanlık gelirlerinin\ndeğerlendirilmesinden elde edilen gelirler. g) Diğer gelirler. (3) Başkanlığın giderleri\nşunlardır: a) Tarihi Alanda etüt,\nenvanter, planlama, proje çalışmaları, müşavirlik hizmetleri, Tarihi Alanın\ntopografik özellik ve genel karakteri bozulmadan korunması, yangın ve\nzararlılarla mücadele edilmesi, tabii kaynakların geliştirilmesi, düzenlenmesi,\nrestorasyonu, imar, ıslah ve çevre tanzimi, özel plan ve projelere göre\nyapılacak her türlü faaliyetlerin gerektirdiği harcamalar. b) Tarihi Alanda, planları gereğince\ntaşınmazların kamulaştırılması, üzerlerinde sınırlı ayni hak tesisi ve\nkiralanmasına ilişkin harcamalar. c) Tarihi Alanda yer alan\nişletme, tanıtma, altyapı, üstyapı, idare binası, sosyal binalar, müze,\nziyaretçi merkezi, tanıtma merkezi, anıt, şehitlik, saha sergileri ve bu tür\nfaaliyetlerle ilgili her türlü harcamalar. ç) Tarihi Alan hizmetlerinin\ngerektirdiği, her türlü araç gereç, ekipman ve benzeri taşınırların satın\nalınması, kiralanması, bakımı, onarımı ve işletilmesi ile ilgili harcamalar. d) Personel, istihdam, temsil\nve ağırlama ile ilgili giderler. e) Demirbaş ve tüketim\nmalzemeleri ile ilgili harcamalar. f) Başkanlığın görevleriyle\nilgili diğer giderler. (4) Başkanlık bütçesinin\nhazırlanması, uygulanması, harcamaların yapılması, muhasebeleştirilmesi ve iç\ndenetime ilişkin usul ve esaslar ile temsil ve ağırlama giderlerinin üst sınırları\nilgili kurumların görüşü çerçevesinde Bakanlıkça çıkarılan yönetmelikte\ndüzenlenir. (5) Başkanlık bütçesinde cari\nyıl içinde harcanmayan tutarlar bir sonraki yıl bütçesine devredilir. Çeşitli hükümler MADDE 103 - (1) 6546\nsayılı Kanun ve bu Bölümde Başkanlığa verilen görevlerle ilgili olarak diğer\nmevzuatta Orman ve Su İşleri Bakanlığına yapılan atıflar Kültür ve Turizm\nBakanlığına, Gelibolu Yarımadası Tarihi Milli Parkı Müdürlüğüne yapılan atıflar\nise Çanakkale Savaşları Gelibolu Tarihi Alan Başkanlığına yapılmış sayılır. DOKUZUNCU BÖLÜM Darphane ve Damga Matbaası Genel\nMüdürlüğü Amaç MADDE 104- (Başlığı ile\nBirlikte Değişik:RG-29/3/2022-31793-CK-96/1 md.) (1) Bu Bölümün amacı, Hazine\nve Maliye Bakanlığına bağlı Darphane ve Damga Matbaası Genel Müdürlüğünün\nkurulması ile teşkilat, görev ve yetkilerini düzenlemektir. Tanımlar MADDE 105 – (1) Bu\nBölümde geçen; a) Bakan: Hazine ve Maliye\nBakanını, b) Genel Müdür:  Darphane\nve Damga Matbaası Genel Müdürünü, c) Genel Müdürlük: Darphane ve\nDamga Matbaası Genel Müdürlüğünü, ifade eder. Görev MADDE 106 – (1) Genel\nMüdürlüğün görevleri şunlardır: a) (Değişik:RG-29/3/2022-31793-CK-96/2\nmd.) Kanunlar gereğince tedavüle çıkarılması kararlaştırılan madeni para ve\nmadeni hatıra paraları basmak, dağıtımını yapmak ve madeni hatıra paraları\nsatmak. b) Cumhuriyet altın sikkeleri\nile Cumhuriyet ziynet altınlarını basmak ve satmak. [35] c) Resmî kuruluşlarca hatıra madalyonu\nmahiyetinde olmayıp belirli amaçlarla belirli kişilere dağıtılan madalyaları\nimal etmek. ç) (Değişik:RG-29/3/2022-31793-CK-96/2\nmd.) Kıymetli madenlerden ve kıymetli taşlardan mamul süs ve ziynet\neşyalarının kontrollerini yapmak, yaptırmak, ticaretini düzenlemek amacı ile\nstandartlar belirlemek, kıymetli maden ve madeni para sahteciliği ile ilgili\nlaboratuvar ve analiz çalışmaları yapmak. d) Resmî mühürleri imal etmek\nve resmî mühür sicilini tutarak resmî mühür beratlarını tanzim etmek. e) Hazinenin para, madalyon ve\nmadalya arşivini oluşturmak. f) (Değişik:RG-29/3/2022-31793-CK-96/2\nmd.) Devlet gelirlerinin tahsilinde kullanılan harç pullarını, 21/2/1963\ntarihli ve 210 sayılı Değerli Kâğıtlar Kanununa tabi değerli kâğıtlar ile\ngüvenlikli basımı gerektiren diğer belgeleri basmak, bastırmak ve dağıtımını\nsağlamak. g) (Değişik:RG-29/3/2022-31793-CK-96/2\nmd.) Kamu kurum ve kuruluşlarınca usul ve esasları belirlenmek suretiyle\nkullanılma mecburiyeti getirilen özel etiket ve işaretlerle takip edilmesi öngörülen\nürünler için bu kurum ve kuruluşların talebi üzerine izleme sistemlerinin\nkurulması ve işletilmesiyle ilgili işleri yapmak veya yaptırmak. ğ) (Ek:RG-29/3/2022-31793-CK-96/2\nmd.) Kıymetli madenlerden ürün üretmek, ürettirmek, satmak ve dağıtımını yapmak,\nHazineye intikal eden ve Darphane ve Damga Matbaası Saymanlık Müdürlüğünün\nhesaplarında kayıtlı bulunan kıymetli maden, kıymetli taş ve kıymetli ürünler\ngibi menkul malların saflaştırılması, dönüştürülmesi ve satış yoluyla elden\nçıkarılması ile ilgili işlemleri yapmak veya yaptırmak. h) (Ek:RG-29/3/2022-31793-CK-96/2\nmd.) Bakan tarafından verilecek diğer görevleri yapmak. Teşkilat MADDE 107 – (1) Genel\nMüdürlük hizmet birimlerinden oluşur. Genel Müdür MADDE 108 – (1) Genel\nMüdür, Genel Müdürlüğün en üst amiridir ve Genel Müdürlük hizmetlerinin\nmevzuata, plan ve yıllık programlara uygun olarak verilen direktifler\ndoğrultusunda yönetmekle, Genel Müdürlük faaliyet alanına giren konularda,\ndiğer kamu kurum ve kuruluşları ile işbirliği ve koordinasyonu sağlamakla\ngörevlidir. (2) (Ek:RG-29/3/2022-31793-CK-96/3\nmd.) Hizmet birimlerinin yönetim ve koordinasyonunda Genel Müdüre yardımcı\nolmak üzere iki Genel Müdür Yardımcısı atanabilir. Hizmet birimleri [36] MADDE 109 – (1) Genel\nMüdürlüğün hizmet birimleri şunlardır: a) Darphane Dairesi\nBaşkanlığı, b) Damga Matbaası Dairesi\nBaşkanlığı, c) Uygulama Dairesi\nBaşkanlığı, ç) (Ek:RG-29/3/2022-31793-CK-96/4\nmd.) Bandrollü Ürün İzleme Sistemleri Dairesi Başkanlığı, d) (Ek:RG-29/3/2022-31793-CK-96/4\nmd.) Kalite Güvence Dairesi Başkanlığı, e) (Ek:RG-29/3/2022-31793-CK-96/4\nmd.) Strateji Geliştirme Dairesi Başkanlığı, f) Personel Dairesi\nBaşkanlığı, g) Destek Hizmetleri Dairesi\nBaşkanlığı, ğ) Döner Sermaye Saymanlığı. Darphane Dairesi Başkanlığı MADDE 110 – (Değişik:RG-29/3/2022-31793-CK-96/5\nmd.) (1) Darphane Dairesi\nBaşkanlığının görevleri şunlardır: a) Madeni para ile madeni\nhatıra parayı, hatıra madalyonunu, Cumhuriyet sikke ve ziynet altınlarını, özel\nkanun, Cumhurbaşkanlığı kararnameleri ve yönetmelikleri gereği Devletçe verilen\nmadalyaları, resmî mühürleri basmak, dağıtmak ve bunların sicillerini tutmak. b) Kıymetli madenlerden\nürünleri basmak, bastırmak ve dağıtmak. c) Genel Müdür tarafından\nverilecek diğer görevleri yapmak. Damga Matbaası Dairesi\nBaşkanlığı MADDE 111 – (Değişik:RG-29/3/2022-31793-CK-96/6\nmd.) (1) Damga Matbaası\nDairesi Başkanlığının görevleri şunlardır: a) Devlet gelirlerinin\ntahsilinde kullanılan harç pullarının, Değerli Kâğıtlar Kanununa tabi değerli\nkâğıtlar ile güvenlikli basımı gerektiren diğer belgelerin basımını ve\ndağıtımını sağlamak. b) Genel Müdür tarafından\nverilecek diğer görevleri yapmak. Uygulama Dairesi Başkanlığı MADDE 112 – (Değişik:RG-29/3/2022-31793-CK-96/7\nmd.) (1) Uygulama Dairesi\nBaşkanlığının görevleri şunlardır: a) Kıymetli maden ticaretini\ndüzenlemek üzere standartlar tespit etmek ve uygulamasını kontrol etmek. b) Kıymetli madenlerin ve\nkıymetli taşların ithalat ve ihracatında yapılan düzenlemeleri uygulamak. c) Hatıra paraların satış\nservisini kurmak ve ihracatını gerçekleştirmek. ç) Genel Müdürlüğün tüm Ar-Ge\nve işbirliği çalışmalarını koordine etmek ve yürütmek. d) Genel Müdürlüğün her türlü\nbilişim sistemleri ile ilgili işlemlerini yürütmek. e) Genel Müdürlüğün üretmiş\nolduğu tüm ürün ve hizmetlerin pazarlama ile satış faaliyetlerini yürütmek. f) Genel Müdür tarafından\nverilecek diğer görevleri yapmak. Bandrollü Ürün İzleme\nSistemleri Dairesi Başkanlığı MADDE 112/A-\n(Ek:RG-29/3/2022-31793-CK-96/8 md.) (1) Bandrollü Ürün İzleme\nSistemleri Dairesi Başkanlığının görevleri şunlardır: a) Kamu kurum ve kuruluşlarınca\nusul ve esasları belirlenmek suretiyle kullanılma mecburiyeti getirilen özel\netiket ve işaretlerle takip edilmesi öngörülen ürünler için bu kurum ve\nkuruluşların talebi üzerine izleme sistemlerinin kurulması ve işletilmesiyle\nilgili işleri yapmak veya yaptırmak. b) Genel Müdür tarafından\nverilecek diğer görevleri yapmak. Kalite Güvence Dairesi\nBaşkanlığı MADDE 112/B-\n(Ek:RG-29/3/2022-31793-CK-96/8 md.) (1) Kalite Güvence Dairesi\nBaşkanlığının görevleri şunlardır: a) Kıymetli madenler ile ilgili\nresmî ayar evi işlemlerini yapmak. b) Kıymetli maden ve madeni\npara sahteciliği ile ilgili laboratuvar ve analiz çalışmaları yapmak. c) Güvenlikli matbu evrak ve\nbandrol sahteciliği ile ilgili analiz çalışmaları yapmak. ç) Genel Müdürlüğün hedeflenen\nkalite yönetim sistemlerini kurma çalışmalarını yürütmek, takip etmek ve\ngerekli sistem revizyonlarını yaparak kalite sisteminin sürekli gelişimini\nsağlamak. d) Genel Müdür tarafından\nverilecek diğer görevleri yapmak. Strateji Geliştirme Dairesi\nBaşkanlığı MADDE\n112/C- (Ek:RG-29/3/2022-31793-CK-96/8 md.) (1) Strateji Geliştirme\nDairesi Başkanlığının görevleri şunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun, Cumhurbaşkanlığı kararnameleri ve ilgili diğer mevzuatla strateji\ngeliştirme ve malî hizmetler birimlerine verilen görevleri yapmak. b) Genel Müdür tarafından\nverilecek diğer görevleri yapmak. Personel Dairesi Başkanlığı MADDE 113 – (1) Personel\nDairesi Başkanlığının görevleri şunlardır: a) Genel Müdürlüğün insan gücü\nplanlaması ve personel politikasıyla ilgili çalışmalarını yapmak, personel\nsisteminin geliştirilmesiyle ilgili tekliflerde bulunmak. b) Genel Müdürlük personelinin\natama, özlük, sağlık ve emeklilik işleriyle ilgili işlemleri yürütmek. [37] c) Genel Müdürlük eğitim\nplanını hazırlamak, hizmet öncesi ve hizmet içi eğitim programlarını\ndüzenlemek. ç) (Değişik:RG-29/3/2022-31793-CK-96/9\nmd.) Genel Müdürlük birimlerinde yürütülecek iş sağlığı ve güvenliği\nfaaliyetlerini koordine etmek, izlemek. d) (Mülga:RG-29/3/2022-31793-CK-96/9\nmd.) e) (Değişik:RG-29/3/2022-31793-CK-96/9\nmd.) Genel Müdür tarafından verilecek diğer görevleri yapmak. Destek Hizmetleri Dairesi\nBaşkanlığı MADDE 114 – (Değişik:RG-29/3/2022-31793-CK-96/10\nmd.) (1) Destek Hizmetleri\nDairesi Başkanlığının görevleri şunlardır: a) Temizlik, aydınlatma,\nısıtma, bakım, onarım, taşıma ve lojistik hizmetleri ile güvenlik\nfaaliyetlerini yürütmek. b) Sosyal tesislerin kurulması\nve yönetimi ile ilgili hizmetleri düzenlemek ve yürütmek. c) Genel Müdürün direktif ve\nemirlerini ilgililere duyurmak ve işlemlerini takip etmek, Genel Müdürlüğün iç\nve dış protokol hizmetlerini yürütmek. ç) Kurumsal iletişim\nsüreçlerini yürütmek. d) Evrak ve arşiv hizmet ve\nfaaliyetlerini düzenlemek ve yürütmek. e) Genel Müdür tarafından\nverilecek diğer görevleri yapmak. Bütçe MADDE 115 – (1)\nDarphane ve Damga Matbaası Genel Müdürlüğünün bütçesi Bakanlık bütçesi içinde\nyer alır. Döner Sermaye Saymanlığı MADDE 116 – (1) Döner\nSermaye Saymanlığı Darphane ve Damga Matbaası Genel Müdürlüğünün döner sermaye\nhesabını, maliyet muhasebesine imkan verecek muhasebe yönetmeliğine göre tutar\nve dönem sonu hesaplarını düzenleyerek ilgili mercilere sunar. Döner sermaye MADDE 117 – (Değişik:RG-29/3/2022-31793-CK-96/11\nmd.) (İptal: Anayasa Mahkemesinin 1/2/2024 tarihli ve\nE.: 2022/68; K.: 2024/26 sayılı Kararı ile) Tedavüldeki madeni paralar\nve basım giderleri MADDE 118 – (1) Madeni\nparalar, 28/5/1970 tarihli ve 1264 sayılı Madeni Ufaklık ve Hatıra Para\nBastırılması Hakkında Kanun hükümleri çerçevesinde tedavüle çıkarılır ve bütçeleştirilir. (2) Madeni paraların tedavüle\nçıkarılması için yapılan harcamaların takip şekli ilgili muhasebe\nyönetmeliğinde düzenlenir. (3) Tedavüle çıkarılan madeni\nparalar hakkında düzenli bilgiler Genel Müdürlükçe belli dönemler itibarıyla\nhazırlanır ve ilgili birimlere gönderilir. ONUNCU BÖLÜM Devlet Su İşleri Genel Müdürlüğü Amaç ve kapsam MADDE 119 ‒ (1)\nBu Bölümün amacı; Devlet Su İşleri Genel Müdürlüğünün kuruluş, teşkilat, görev,\nyetki ve sorumluluklarına ilişkin usul ve esasları düzenlemektir. Kuruluş MADDE 120- (1) Tarım ve\nOrman Bakanlığına bağlı, kamu tüzel kişiliğini haiz, merkezi Ankara’da bulunan\nözel bütçeli Devlet Su İşleri Genel Müdürlüğü kurulmuştur. (2) Genel Müdürlüğün kısa adı\nDSİ’dir. Devlet\nSu İşleri Genel Müdürlüğünün görev ve yetkileri MADDE\n121 – (1) Devlet Su İşleri Genel Müdürlüğünün\ngörev ve yetkileri şunlardır: a)\nTaşkın sular ve sellere karşı koruyucu tesisler meydana getirmek. b)\nSulama tesislerini kurmak, sulama sahalarında mevcut parsellerin tamamını veya\naksamını gösterir harita ve planları yapmak veya yaptırmak ve icabı halinde\nkadastrosunu yaptırmak. c)\nSulak alanları ıslah etmek, erozyon ve rüsubat kontrolü ile ilgili etüt ve planlama\nişlerini yapmak veya yaptırmak, kendi tesislerini korumaya yönelik erozyon\nkontrolü maksatlı ağaçlandırma çalışmaları yapmak. ç)\n(a) ve (b) bentlerindeki faaliyetlerle ilgili olmak şartıyla sudan ve zaruret\nhalinde yardımcı diğer kaynaklardan enerji istihsal etmek. d)\nŞehir ve kasabaların içme su ve kanalizasyon projelerini tetkik, tasdik ve\nmurakabe etmek. e)\nKöy içme suları için teknik organizasyon ve murakabeyi sağlamak ve bu iş için\nBakanlık emrinde çalışacak lüzumlu bilgiye sahip elemanları yetiştirmek. f)\nAkar sularda ıslahat yapmak ve icap edenleri seyrüsefere elverişli hale\ngetirmek. g) Bu maddede belirtilen\ntesislerin çalıştırma, bakım ve onarım dâhil işletmelerini yürütmek. ğ) Bu maddede belirtilen\nişlerle ilgili olmak üzere rasat, tecrübe, istatistik, araştırma ve her türlü\nistikşaf işlerini yapmak; ezcümle toprağın cins ve karakterini, yetiştirilecek\nmahsul nevilerini ve elde edilecek zirai, iktisadi faydaları ve verimlilik\nderecelerini tespit etmek; bu mevzularda gerekirse ilgili bakanlık ve kurum ve\nkuruluşlardan faydalanmak, amenajman planları hazırlamak ve bunları temin\nedecekleri fayda ve ele alınmalarındaki zaruretlere göre seçmek, sıralamak ve\nBakanlığa teklif etmek. h)\nBu maddede belirtilen işlerin her türlü etüt ve projelerini yapmak veya\nyaptırmak. ı)\nTesislerin yapılması hususunda her türlü mali imkânları araştırmak ve icabı\nhalinde ortaklıklar kurulmasını Bakanlığa teklif etmek ve Cumhurbaşkanı kararı\nile uzun vadeli iç ve dış istikrazlar yapmak. i)\nGenel Müdürlüğün yaptığı veya devraldığı tesislerden işletmelerini bizzat\nderuhte etmediklerinin işletmelerini sağlamak üzere işletmeler kurmak ya\ndoğrudan doğruya veyahut da işletmeler marifetiyle ortaklıklar teşkil etmek ve\nlüzumu halinde tesisleri hakiki ve hükmi şahıslara devretmek üzere Bakanlığa\nteklifte bulunmak. j)\nKamu kurum ve kuruluşları ile diğer gerçek ve tüzel kişiler tarafından yapılıp\nkamu yararı bulunan ve Genel Müdürlüğün vazifesi ile ilgili işlere ait proje ve\nkeşif evrakını tetkik ve tasdik etmek, inşaatın yapılmasının proje ve fenni\nicaplara uygunluğunu murakabe etmek ve bu işlerin etüt ve projelerini uygun\ngördüğü bir ücret mukabilinde yapmak veya yaptırmak. k)\nGenel Müdürlüğün bu maddede belirtilen çalışmaları için gerekli olan garaj ve\natölyeleri, makine ve malzeme ambar ve depolarını, idare binalarını, servis ve\nakaryakıt tesislerini, laboratuvarları, deneme istasyonlarını, işletme ve koruma\nemniyetlerini sağlayacak bina ve lojmanlarla telefon şebekelerini, radyo verici\nistasyonlarını, Genel Müdürlüğün vazifelerinin verimli yönetimine yarayacak\ndiğer tesisleri yapmak veya yaptırmak, teçhiz etmek, kiralamak ve bakımlarını\ntemin etmek. l) Genel\nMüdürlüğün vazifesi içinde bulunan işlerin yapılmasına lüzumlu gayrimenkulleri\nkanunlarına göre geçici olarak işgal etmek veya istimlak etmek veya satın\nalmak. m)\nGenel Müdürlüğün çalışma konusuna giren işleri yapmaya lüzumlu malzeme, makine,\nteçhizat ve taşıtları seçmek, sağlamak, çalıştırmak ve icabında kira mukabili\nvermek ve bunlar için gerekli tamir atölyeleri ile tesisleri kurmak ve\nişletmek. n)\nKullanılmış suları tekrar kazanmak maksadıyla gerekli tesisleri yapmak veya\nyaptırmak. o)\nİşletmeye açılan hidroelektrik santrallerin su kullanım hakkı anlaşmalarına\nuygun olarak işletilip işletilmediğini kontrol etmek, bunlarla ilgili her türlü\nhesap ve tahsilât işlemlerini yapmak, baraj, gölet ve kanal gibi su yüzeyleri\nile rezervuar alanında azami su kotu ile işletme kotu arasında kalan yerlerde\ngüneş enerjisi sistemlerinin kurulmasına yönelik taleplerden uygun görülenleri\nbedeli karşılığında kiralamak. ö)\nSınır aşan ve sınır oluşturan sular konusunda görev alanı ile ilgili çalışmalar\nyapmak. p)\nYardım mahiyetindeki uluslararası su sondajı veya diğer faaliyetler ile sulama\ntesislerinin işletme ve bakım hizmetlerini devralan kuruluşlar hariç, kamu\nkurum ve kuruluşları ile yerli ve yabancı gerçek ve tüzel kişilere yurt içinde\nve yurt dışında ücreti karşılığında eğitim, etüt, planlama, proje hazırlama,\nmüşavirlik, laboratuvar ve kontrollük hizmeti vermek. r) Su\ntahsislerini yapmak, yerüstü ve yeraltı sularını kalite yönünden izlemek,\natıksular sebebiyle yerüstü ve yeraltı sularının kirlenmesinin tespiti hâlinde\ndurumu ilgili bakanlığa bildirmek. s)\nArazi toplulaştırma ve tarla içi geliştirme hizmetlerini yürütmek. ş)\nMevzuatla verilen diğer görevleri yapmak. Teşkilat MADDE\n122 – (1) Devlet Su İşleri Genel Müdürlüğü bir Genel Müdürün\nidaresi altında merkez teşkilatı ile merkez dışında bölge müdürlüklerinden ve\nbu Bölüme göre kurulacak işletmelerden teşekkül eder. (2)\nGenel Müdür bu Bölümde ve diğer mevzuatta belirtilen görevleri yerine getirir.\nGenel Müdüre görevlerinde yardımcı olmak üzere beş Genel Müdür Yardımcısı\ngörevlendirilebilir. (3)\nBölge müdürlükleri bir bölge merkez teşkilatı ile şube başmühendislikleri ve\nkısım mühendisliklerinden oluşur. (4)\nBölge müdürleri kendilerine bağlı teşkilatın amiri ve Genel Müdürlüğün\ntemsilcisi olup bölgelerindeki uygulamalardan Genel Müdürlüğe karşı sorumludur. Hizmet\nbirimleri MADDE\n123 – (1) (Değişik:RG-11/10/2022-31980-CK-110/2 md.) Genel Müdürlüğün merkez teşkilatı aşağıdaki hizmet birimlerinden oluşur: a)\nEtüt, Planlama ve Tahsisler Dairesi Başkanlığı. b) Sulama\nDairesi Başkanlığı. c)\nBarajlar ve Hidroelektrik Santrallar Dairesi Başkanlığı. ç)\nİçmesuyu ve Atıksu Dairesi Başkanlığı. d)\nTaşkın Kontrol Dairesi Başkanlığı. e)\nEmlak ve Kamulaştırma Dairesi Başkanlığı. f)\nJeoteknik Hizmetler Dairesi Başkanlığı. g) Yeraltısuları\nDairesi Başkanlığı. ğ)\nMakina, İmalat ve Donatım Dairesi Başkanlığı. h)\nTeknik Araştırma ve Kalite Kontrol Dairesi Başkanlığı. ı)\nİşletme ve Bakım Dairesi Başkanlığı. i)\nYenilenebilir Enerji Dairesi Başkanlığı. j)\nBilgi Teknolojileri Dairesi Başkanlığı. k)\nArazi Toplulaştırma ve Tarla İçi Geliştirme Hizmetleri Dairesi Başkanlığı. l)\nArazi Toplulaştırması Etüt ve Projelendirme Dairesi Başkanlığı. m)\nDeğerlendirme ve Destekleme Dairesi Başkanlığı. n)\nStrateji Geliştirme Dairesi Başkanlığı. o) Personel\nDairesi Başkanlığı. ö)\nDestek Hizmetleri Dairesi Başkanlığı. p) Dış\nİlişkiler Dairesi Başkanlığı. r)\nTeftiş Kurulu Başkanlığı. s)\nHukuk Müşavirliği. (2)\nGenel Müdürlüğün hizmet birimlerinin görevleri yönetmelikle belirlenir. Teknik komiteler MADDE 123/A- (Ek:RG-11/10/2022-31980-CK-110/3\nmd.) (1) Su kaynaklarının planlanması,\ndeğerlendirilmesi ve yönetilmesi ile ilgili yeni teknoloji veya uzmanlık\ngerektiren konularda, Genel Müdürlük personelinin yanı sıra bakanlıklar, diğer\nkamu kurum ve kuruluşları, sivil toplum kuruluşları ve belediye temsilcileri\nile üniversitelerde görev yapan öğretim elemanlarının uzmanlık, deneyim ve\ngörüşlerinden yararlanmak, en son bilimsel teknik ve yöntemlerin uygulamaya aktarılmasını\nsağlamak amacıyla teknik komiteler oluşturulabilir. (2 ) (İptal\nfıkra: Anayasa Mahkemesinin 26/7/2023 tarihli ve E.: 2022/138; K.:\n2023/134 sayılı Kararı ile ) Gelirleri MADDE 124 - (1) DSİ’nin\ngelirleri şunlardır: a) Kamu kurum ve kuruluşları ile gerçek\nve tüzel kişilerden gelen hizmet talepleri çerçevesinde elde edilen gelirler. b) Görev alanına giren konularda\nverilen her türlü belge, veri, rapor, ihale şartnamesi ve dokümanın satışları\nile analiz, denetim, danışmanlık, etüt, deney ve benzeri hizmetler karşılığı\nalınan gelirler. c) Yatırım, iyileştirme ve yenileme ile\nişletme bakım-onarım masraflarının geri ödemesinden elde edilen gelirler. ç) Taşınır mallar ve taşınmazların satışından\nveya kiraya verilmesinden veya irtifak hakkı kurulmasından veya devrinden ve\nişletilmelerinden elde edilen gelirler. d) Taahhütlerini tamamen veya kısmen\nyerine getirmeyen yüklenicilerden alınan tazminatlar ile gelir kaydedilen teminatlar. e) Özel sektör tarafından\ngerçekleştirilecek enerji projelerinden sağlanan; fizibilite raporu kontrol\nücreti, hidroelektrik kaynak katkı payı, havza hidrolojik gözlem, değerlendirme\nve kontrol bedeli, hidrolojik veri, rapor inceleme, DSİ tarafından hazırlanan\nprojeler için alınan hizmet bedeli karşılığı gelirler. f) Su tüketimi olmayan tahsisler hariç\nolmak üzere, tahsis edilen sulardan alınacak bedeller ile balıkçılık üretimine\nyapılan su tahsislerinden elde edilen gelirler. g) Talep üzerine yeraltı ve yerüstü\nsularıyla ilgili yapılan münferit işler karşılığı gelirler. ğ) DSİ üretim tesislerinde üretilen su\nürünleri satışından elde edilen gelirler. h) Genel bütçeden yapılacak yardımlar. ı) Ortaklıklardan ve tesislerin\nişletmelerinin devredildiği mahallî idareler ve teşekküller ile şirketlerden\nalınacak bedeller ve paylar. i) Her türlü bağış, yardım ve\nvasiyetler. j) Genel Müdürlüğün gelirlerinin\ndeğerlendirilmesinden elde edilen gelirler. k) Diğer gelirler. Tahsis MADDE 125 - (1) DSİ’nin\ngörev ve faaliyetlerini yerine getirirken ihtiyaç duyacağı Hazinenin özel mülkiyetinde\nveya Devletin hüküm ve tasarrufu altındaki taşınmazlar, talebi üzerine ilgili\nmevzuatınca bedelsiz olarak DSİ’ye tahsis edilir. Müfettiş\nve müfettiş yardımcısı MADDE\n126 - (1) Genel Müdürlükte 27/6/1989 tarihli ve 375 sayılı Kanun\nHükmünde Kararnamenin ek 24 üncü maddesine göre müfettiş ve müfettiş yardımcısı\nistihdam edilir. Geçiş\nhükümleri GEÇİCİ\nMADDE 1 - (Ek:RG-11/10/2022-31980-CK-110/4 md.) (1) Bu\nmaddenin yürürlüğe girdiği tarihte Proje ve İnşaat Dairesi Başkanı, İçmesuyu\nDairesi Başkanı, Jeoteknik Hizmetler ve Yeraltısuları Dairesi Başkanı,\nHidroelektrik Enerji Dairesi Başkanı, Teknoloji Dairesi Başkanı kadrolarında\nbulunanların görevleri başkaca bir işleme gerek kalmaksızın sona erer. ONBİRİNCİ BÖLÜM Devlet Tiyatroları Genel Müdürlüğü Amaç MADDE\n127 - (1) Bu Bölümün amacı Devlet Tiyatrosu Genel\nMüdürlüğünün kuruluş, teşkilat, görev ve yetkilerine ilişkin usul ve esasları\ndüzenlemektir. Kuruluş MADDE\n128 - (1) Ankara’da Kültür ve Turizm Bakanlığına bağlı,\ntüzel kişiliği haiz ve özel bütçeli Devlet Tiyatroları Genel Müdürlüğü kurulmuştur.\nDevlet Tiyatroları bir Genel Müdür tarafından yönetilir. (2)\nGenel Müdüre yardımcı olmak üzere Genel Müdür yardımcısı atanabilir. Hizmet\nbirimleri Bakan onayı ile yürürlüğe konulacak yönetmelikle düzenlenir. Görevleri MADDE\n129 - (1) Genel Müdürlük Bakanın onayı ile yurt içinde ve\nyurt dışında milli ve milletlerarası festivaller ile turneler düzenleyebilir. (2)\nGenel Müdürlük mali, idari ve teknik imkanların müsaadesi içinde Ankara’da ve\nmemleketin lüzum göreceği yerlerinde tiyatrolar kurabilir, mevcutları\nbirleştirir ve bunları kaldırabilir. (3)\nAnkara ve İstanbul dışında Genel Müdürlüğe bağlı olarak kurulacak tiyatrolar,\ntercihen rejisör niteliğinde bir müdür yönetiminde kendi kadrosundaki sanatkar ve\nuzman memurlar veya merkezden gönderilecek sanatkar, uzman memurlarla\nçalıştırılabileceği gibi düzenlenecek turnelerle de faaliyette\nbulundurulabilir. Edebi\nKurul MADDE\n130 – (1) Devlet Tiyatrolarında oynanacak eserler Edebi\nKurul tarafından seçilir. (2)\nEdebi Kurul sanat ve edebiyat alanında tanınmış 3 kişi ile Genel Müdür,\nBaşrejisör, Başdramaturg ve bir sanatkardan oluşur. Kurul, başkanını kendi\nüyeleri arasından seçer. (3)\nEdebi kurul salt çoğunlukla toplanır ve bu toplantıda bulunanların salt çoğunluğu\nile karar verir. (4)\nBaşdramaturg emrinde yeteri kadar dramaturg bulunur. (5)\nEdebi kurulun tiyatroda memur bulunmayan üyelerine her toplantı için yılı Bütçe\nKanununda gösterilen miktarda toplantı ödeneği verilir. Sanat\nve Yönetim Kurulu MADDE\n131 - (1) Devlet Tiyatrolarının sanat, teknik ve bu Bölümde\ngösterilen işlerine bakmak üzere; Edebi Kurul Başkanı, Başrejisör, Sanat Teknik\nMüdürü, Müzik İşleri Yöneticisi, Genel Müdürün görevlendireceği bir sanatkardan\noluşan Sanat ve Yönetim Kurulu oluşturulur. (2)\nGenel Müdür, bu Kurulun başkanıdır. (3)\nSanat ve Yönetim Kurulu salt çoğunlukla toplanır ve bu toplantıda bulunanların\nsalt çoğunluğu ile karar verir. (4)\nDevlet Tiyatrolarının disiplin işlerini başrejisör, hukuk müşaviri, personel\nişleri birim amiri, Devlet Tiyatrosu personelinin kendi aralarından gizli oyla\nseçeceği bir sanatkardan oluşan Disiplin Kurulu yürütür. Genel Müdür veya\nyardımcılarından biri bu Kurulun başkanıdır. Gelirler MADDE 132 – (1) Devlet\nTiyatrolarının gelirleri: a)\nGenel bütçeden ayrılan ödenek, b)\nTemsillerden elde edilecek hasılat, c)\nTanıtıcı ve aydınlatıcı yayınlardan temin olunacak gelirler, ç)\nTiyatro Faaliyetinden yararlanan il özel idareleri ile belediyelerince\nyapılabilecek bağışlar, d)\nHer çeşit bağışlar ve diğer çeşitli gelirler, e)\nTertiplenecek milli ve milletlerarası festivallerden elde edilecek hasılattan, oluşur. Tahsis MADDE 133 – (1) Devlete ait binalardan Devlet\nTiyatrosuna lüzumlu görülenler ilgili mevzuatınca Genel Müdürlüğe bedelsiz\ntahsis edilebilir. Sözleşmeli personel MADDE 133/A - (Ek:RG-5/2/2019-30677-CK-30/1) (Mülga:RG-26/12/2019-30990-CK-54/3 md.) Yerli yazarların desteklenmesi MADDE 133/B - (Ek:RG-10/5/2019-30770-CK-35/1\nmd.) (1) Yerli yazarları ve\neserleri teşvik etmek amacıyla repertuara alınan ve ilk kez sahnelenecek\neserler için her yazara bir adet eserle sınırlı olmak şartıyla, yılı bütçesinin\nilgili bütçe tertibinden karşılanmak üzere, Sanat ve Yönetim Kurulu kararı ile\n(250.000) gösterge rakamının memur aylık katsayısı ile çarpımı sonucu bulunacak\nmiktarı geçmemek üzere nakdi destek verilebilir. (2) Herhangi bir sebeple geri\nalınması gereken destekler 6183 sayılı Amme Alacaklarının Tahsil Usulü Hakkında\nKanun hükümlerine göre tahsil edilir. (3) Bu maddenin uygulanmasına\nilişkin usul ve esaslar Genel Müdürlükçe belirlenir. ONİKİNCİ BÖLÜM Gelir İdaresi Başkanlığı Amaç [38] MADDE 134 – (1) Bu\nBölümün amacı; Devlet gelirleri politikasının belirlenmesi ile gelir\ntahminlerine ilişkin çalışmaları yapmak ve gelir politikasını adalet ve tarafsızlık\niçinde uygulamak; vergi ve diğer gelirleri en az maliyetle toplamak;\nmükelleflerin vergiye gönüllü uyumunu sağlamak; mükellef haklarını gözeterek\nyüksek kalitede hizmet sunmak suretiyle yükümlülüklerini kolayca yerine\ngetirmeleri için gerekli tedbirleri almak; saydamlık, hesap verebilirlik, katılımcılık,\nverimlilik, etkililik ve mükellef odaklılık temel ilkelerine göre görev yapmak\nüzere Hazine ve Maliye Bakanlığına bağlı Gelir İdaresi Başkanlığının\nkurulmasına, teşkilat, görev, yetki ve sorumluluklarına ilişkin esasları\ndüzenlemektir. Tanımlar MADDE 135 – (1) \nBu Bölümde geçen; a) Bakanlık: Hazine ve Maliye\nBakanlığını, b) Bakan: Hazine ve Maliye\nBakanı, c) Başkanlık: Gelir İdaresi\nBaşkanlığını, ç) Başkan: Gelir İdaresi\nBaşkanını, d) Başkan yardımcısı: Gelir\nİdaresi Başkan Yardımcısını, e) Daire başkanı: Gelir\nİdaresi Daire Başkanını, f) Merkez teşkilatı: Gelir\nİdaresi Başkanlığının merkez teşkilatını, g) Taşra teşkilatı: Gelir\nİdaresi Başkanlığının taşra teşkilatını, ifade eder. Teşkilat MADDE 136 – (1)\nBaşkanlık, merkez ve taşra teşkilatından meydana gelir. Görevler MADDE 137 – (1) \nBaşkanlığın görevleri şunlardır: a) (Değişik:RG-18/4/2020-31103-CK-60/13 md.) Devlet gelirleri politikasının\nplan, program, genel ekonomik politika ve stratejiler çerçevesinde\noluşturulmasına ilişkin çalışmalar yapmak ve Devlet gelirlerinin maliye\npolitikalarıyla uyumlu şekilde tatbikini sağlamak. b) Mükelleflerin vergiye\nuyumunu kolaylaştırmak ve hizmetlerini yerine getirmek. c) Mükellef haklarının\nkorunması ve mükellef ile Başkanlık ilişkilerinin karşılıklı güven esasına\ndayanması konusunda gerekli tedbirleri almak. ç) Mükellefleri vergi\nmevzuatından doğan hakları ve ödevleri konusunda bilgilendirmek. d) (Değişik:RG-18/4/2020-31103-CK-60/13 md.) Devlet gelirlerine ilişkin\nmevzuatı hazırlamak ve gerekli koordinasyonu sağlamak, Devlet gelirlerine\netkisi olan mevzuatı Devlet gelirleri, vergi tekniği ve uygulamaları açısından\ninceleyerek görüş bildirmek. e) Devlet alacaklarının\ntahsilini sağlamak ve bu konuda gerekli tedbirleri almak. f) İşlem ve eylemlerinden dolayı\nidarî yargı mercilerinde yaratılan ihtilaflarla ilgili olarak bu merciler\nnezdinde talep ve savunmalarda bulunmak, gerektiğinde itiraz, temyiz ve tashihi\nkarar yoluna gitmek; temyiz yoluna gidilip gidilmeyeceği hususunda taşra\nteşkilâtına muvafakat vermek; şikâyet başvurularını karara bağlamak; uygulamada\nortaya çıkan ihtilafların en aza indirilmesine ve uygulama birliğinin sağlanmasına\nyönelik tedbirleri almak. g) Vergilendirmeyle ilgili\nbilgileri toplamak ve bilgi işlem faaliyetlerini yürütmek. ğ) (Değişik:RG-18/4/2020-31103-CK-60/13\nmd.) Devlet gelirleri ile ilgili istatistikleri toplamak ve değerlendirmek,\nvergi yükü ile gelir tahminlerine yönelik genel ve sektörel analizler yapmak,\nvergi kanunlarında veya diğer mali kanunlarda yer alan her türlü istisna,\nmuaflık ve indirimlerin maliyetlerini ölçmek, ekonomik ve sosyal etkilerini\nanaliz etmek. h) Vergi kayıp ve kaçağının\nönlenmesi konusunda gerekli tedbirleri almak. ı) (Değişik:RG-18/4/2020-31103-CK-60/13 md.) Mahallî idare gelirleri\npolitikası ile Devlet gelirleri politikasının uygulanmasında uyumu sağlayıcı\nçalışmaları yapmak ve gerekli tedbirleri almak. i) Gelirleri etkileyen her\ntürlü mevzuat tekliflerini, vergi tekniği ve uygulamaları açısından inceleyerek\ngörüş bildirmek. j) Gelir mevzuatının uygulanmasına\nilişkin olarak diğer kurum ve kuruluşlarla işbirliği yapmak, bu amaçla veri\nalışverişini gerçekleştirmek. k) (Değişik:RG-18/4/2020-31103-CK-60/13\nmd.) Uluslararası vergi ilişkileri ile ikili ve çok taraflı anlaşmalara\nilişkin çalışmaları, gerekli koordinasyonu sağlayarak yürütmek, görev alanına giren\nkonularda, uluslararası gelişmeleri izlemek ve Avrupa Birliği, uluslararası\nkuruluşlar ve diğer devletlerle işbirliği yapmak. l) Terkini gereken vergiler\nile tahsili zamanaşımına uğrayan Hazine alacaklarının kanunlar gereğince terkin\nedilmesiyle ilgili işlemlerin yerine getirilmesini sağlamak. m) Nitelikli insan kaynağının\nkazandırılması, yetkinliklerin geliştirilmesi, kariyer planlarının yapılması ve\nperformanslarının ölçülmesini sağlamak. n) Kurumsal etik kurallar\ndüzenleyerek personele ve mükelleflere duyurmak. o) Faaliyet sonuçlarını,\ndüzenli aralıklarla kamuoyuna duyurmak ve yıllık faaliyet raporunu izleyen yıl\nkamuoyuna açıklamak. ö) (Değişik:RG-18/4/2020-31103-CK-60/13\nmd.) Kanunlarla, Cumhurbaşkanlığı kararnameleriyle ve ilgili mevzuat ile\nBakan tarafından verilen diğer görevleri yapmak. Başkan MADDE 138 – (1) Başkan,\nBaşkanlığın en üst amiri olup; a) Başkanlığı mevzuat\nhükümlerine, politika ve stratejilere uygun olarak yönetir. b) Başkanlığın görev alanına giren\nhususlarda politika ve strateji geliştirilmesi çalışmaları yapar, bunlara uygun\nolarak yıllık amaç ve hedefleri oluşturur, performans ölçütleri belirler,\ngerekli mevzuat çalışmalarını yapar; Başkanlık bütçe teklifini hazırlar,\nbelirlenen strateji, amaç ve performans ölçütleri doğrultusunda uygulamayı\nkoordine eder, izler ve değerlendirir. c) Başkanlığın faaliyet ve\nişlemlerini denetler, yönetim sistemlerini gözden geçirir, kurumsal yapı ile\nyönetim süreçlerinin etkililiğini gözetir ve yönetimin geliştirilmesini sağlar. ç) Başkanlığın orta ve uzun\nvadeli strateji ve politikalarının belirlenmesinde üniversite, meslek\nkuruluşları ve sivil toplum kuruluşları ile işbirliği yapılmasını sağlar. d) Faaliyet alanına giren\nkonularda diğer kamu kurum ve kuruluşları ile işbirliği ve koordinasyonu\nsağlar. e) Yalın, esnek ve katılımcı\nyönetim anlayışının gerçekleşmesini sağlar. f) Başkanlığın merkez ve taşra\nbirimleri arasında doğrudan ve süratli iletişimi ve iş akışını sağlayacak\ntedbirleri alır. (2) Başkan, yukarıda\nbelirtilen görevlerin yürütülmesinden doğrudan Bakana karşı sorumludur. Başkan yardımcıları MADDE 139 – (1)\nGörevlerin yürütülmesinde Başkana yardımcı olmak üzere altı başkan yardımcısı\ngörevlendirilir. Başkan yardımcıları Başkana karşı sorumludur. Başkan\nyardımcıları aynı zamanda defterdarlıkların koordinasyonu ile\ngörevlendirilebilir. [39] Hizmet birimleri MADDE 140 – (1)\nBaşkanlığın hizmet birimleri şunlardır: [40] a) Gelir Yönetimi Daire Başkanlığı. b) Mükellef Hizmetleri Daire\nBaşkanlığı. c) Uygulama ve Veri Yönetimi\nDaire Başkanlığı. ç) Tahsilat ve İhtilaflı İşler\nDaire Başkanlığı. d) Denetim ve Uyum Yönetimi\nDaire Başkanlığı. e) (Ek:RG-18/4/2020-31103-CK-60/14\nmd.) Gelir Bütçesi Daire Başkanlığı. f) Avrupa Birliği ve Dış\nİlişkiler Daire Başkanlığı. g) Strateji Geliştirme Daire\nBaşkanlığı. ğ) Personel Daire Başkanlığı. h) Destek Hizmetleri Daire\nBaşkanlığı. ı) Hukuk Müşavirliği. i) Basın ve Halkla İlişkiler\nMüşavirliği. (2) Birinci fıkrada belirtilen\nhizmet birimlerine verilen görevler gerektiğinde birden fazla daire başkanlığı\ntarafından yürütülebilir. (3) (Ek:RG-18/4/2020-31103-CK-60/14\nmd.) İhtiyaç duyulması halinde birinci fıkrada belirtilen hizmet\nbirimlerine bağlı olarak Başkan onayı ile müdürlükler kurulabilir. Gelir Yönetimi Daire\nBaşkanlığı MADDE 141 – (1) \nGelir Yönetimi Daire Başkanlığının görevleri şunlardır: a) Gelir mevzuatının\nuygulanmasına yönelik görüş oluşturmak ve ortaya çıkan tereddütleri gidermek. b) Gelir mevzuatının\nuygulanmasına ilişkin çalışmalar yapmak. c) Mevzuat değişikliği\nönerilerinde bulunmak. ç) (Değişik:RG-18/4/2020-31103-CK-60/15\nmd.) Devlet gelirlerine ilişkin mevzuatı hazırlamak ve gerekli\nkoordinasyonu sağlamak. d) (Değişik:RG-18/4/2020-31103-CK-60/15\nmd.) Devlet gelirlerine etkisi olan mevzuatı Devlet gelirleri, vergi\ntekniği ve uygulamaları açısından inceleyerek görüş bildirmek. e) Mahalli idare gelirleri\npolitikası ile Devlet gelirleri politikasının uygulanmasında uyumu sağlayıcı\ntedbirler almak. f) Vergi beyannameleri ve\nmükelleflerce kullanılacak formların şekil ve içeriği konusunda görüş bildirmek. g) Başkanlıkça verilecek diğer\ngörevleri yapmak. Mükellef Hizmetleri Daire\nBaşkanlığı MADDE 142 – (1)\nMükellef Hizmetleri Daire Başkanlığının görevleri şunlardır: a) Vergi bilincinin\nartırılması için gerekli çalışmaları yapmak. b) Mükellefleri vergi\nmevzuatından doğan hakları ve ödevleri konusunda bilgilendirmek. c) Mükelleflere yönelik\nhizmetlerin ve her türlü iletişimin, hızlı ve etkin bir şekilde yürütülmesi\niçin gerekli tedbirleri almak. ç) Mükellef haklarının\nkorunmasını sağlamak ve buna ilişkin gerekli alt yapıyı hazırlamak. d) Mükellef şikayetlerini\ndeğerlendirmek ve bu konuda gerekli tedbirleri almak. e) Mükellef memnuniyetini\nölçmek ve değerlendirmek. f) Vergi mevzuatının adil\nuygulanmasını sağlamak için gerekli tedbirleri almak. g) Başkanlıkça verilecek diğer\ngörevleri yapmak. (2) Mükellef hizmetleri,\nmükellef grupları ve sektörler ile bunların hizmet ihtiyaçları da dikkate\nalınmak suretiyle gerçekleştirilir. Uygulama ve Veri Yönetimi\nDaire Başkanlığı MADDE 143 – (1)\nUygulama ve Veri Yönetimi Daire Başkanlığının görevleri şunlardır: a) İşlemlerin hızlı ve etkin\nbir şekilde yürütülmesi için gerekli bilgi işlem sistemlerini kurmak,\nteknolojik gelişmelere uygun bir şekilde geliştirmek ve bilişim faaliyetlerini\nyürütmek. b) Başkanlığın taşra\nteşkilatının görev ve çalışma esasları ile ilgili yönetmelik ve yönergeleri,\ndiğer birimlerle işbirliği yapmak suretiyle hazırlamak ve uygulanmasını izlemek. c) Taşra birimlerinin\nkuruluşuna ilişkin işlemleri yürütmek. ç) Merkez ve taşra\nteşkilatının iş ve işlem akışlarını düzenlemek ve verimliliğini artırmaya\nyönelik tedbirler almak. d) Taşra birimlerinin iş ve\nişlemlerinde koordinasyon ve uygulama birliğini sağlamak. e) İdare ve mükelleflerce\nkullanılacak belge ve formlarla vergi beyannamelerini hazırlamak. f) Tüm ekonomik faaliyetlere\nilişkin ulusal mali bilgi alt yapısını tek merkezden geliştirmek, yönetmek ve\nbu bilgileri ilgili birimlerin kullanımına sunmak. g) Kurumsal veri tabanını\noluşturmak ve ulusal veri alt yapısının hazırlanmasına katkıda bulunmak. ğ) (İptal bent:  Anayasa\nMahkemesinin 9/11/2022 Tarihli ve E: 2018/123, K: 2022/138 Sayılı Kararı.) h) Vergilendirme, denetim,\nplanlama ve kayıt dışı ekonomiyle mücadele konularında veri sağlamak. ı) 10/12/2003 tarihli\nve 5018 sayılı Kamu Malî Yönetimi ve Kontrol Kanunu kapsamındaki kamu\nidarelerine verilmesi gereken her türlü beyanname, bildirge ve benzeri\nbelgeleri, bu idarelerin mevzuatı gereğince elektronik ortamda bunlar adına\nalmak. i) Başkanlıkça verilecek diğer\ngörevleri yapmak. Tahsilat ve İhtilaflı İşler\nDaire Başkanlığı MADDE 144 – (1)\nTahsilat ve İhtilaflı İşler Daire Başkanlığının görevleri şunlardır: a) Amme alacaklarının\nsüresinde ve kanunlara uygun bir şekilde tahsili için gerekli tedbirleri almak\nve uygulanmasını sağlamak. b) 21/7/1953 tarihli ve 6183\nsayılı Amme Alacaklarının Tahsil Usulü Hakkında Kanunun uygulanması ve\nsorunların çözümü konusunda mükelleflere ve ilgili birimlere görüş bildirmek. c) İhtilaflı konuları analiz\nederek mükelleflerle anlaşmazlıkları en aza indirecek tedbirler almak. ç) Amme Alacaklarının Tahsil\nUsulü Hakkında Kanun hükümlerine göre kamu alacaklarının taksitlendirme, tecil\nve terkin işlemlerini yürütmek. d) Amme Alacaklarının Tahsil\nUsulü Hakkında Kanunun uygulanmasında kamu kurum ve kuruluşları arasında uygulama\nbirliğini sağlamak. e) Terkini gereken vergiler\nile tahsili zamanaşımına uğrayan Hazine alacaklarının kanunlar gereğince terkin\nedilmesiyle ilgili işlemleri yapmak. f) Vergi ve diğer kamu\nalacakları ile ilgili kanunların uygulanmasından doğan ihtilaflardan\nkaynaklanan davaların yetkili mercilerde takibi ile savunmasının yapılmasını\nsağlamak. g) Vergi ihtilaflarının takibi\nve savunmasıyla ilgili uygulama birliğini sağlamak. ğ) Başkanlıkça verilecek diğer\ngörevleri yapmak. Denetim ve Uyum Yönetimi\nDaire Başkanlığı MADDE 145 – (1) Denetim\nve Uyum Yönetimi Daire Başkanlığının görevleri şunlardır: a) Uyum bozukluklarını tespit\nve analiz etmek, çözümler üretmek suretiyle mükelleflerin vergi kanunlarına gönüllü\nuyumunu sağlamak. b) Uygulama ve Veri Yönetimi\nDaire Başkanlığında oluşacak bilgileri değerlendirerek vergi incelemesine\nyetkili birimlerin kullanımına sunmak. c) Vergi kayıp ve kaçağı ile\nmücadele etmek, bu konuda gerekli tedbirleri önermek ve çalışmaları yapmak. ç) Vergi inceleme ve\ndenetimleri ile ilgili görüş ve önerilerde bulunmak. d) Vergi yükümlülüklerine\nilişkin ihbar ve şikayetleri değerlendirmek. e) Başkanlığın görev alanına\ngiren konularda 1/6/1989 tarihli ve 3568 sayılı Serbest Muhasebeci Mali\nMüşavirlik ve Yeminli Mali Müşavirlik Kanununun uygulanmasına ilişkin\nçalışmalar yapmak ve tereddütleri gidermek. f) Tek düzen hesap planı ve\nmali tablolara ilişkin çalışmalar yapmak veya yapılmasına katkıda bulunmak. g) Muhasebe standartlarının belirlenmesine\nilişkin çalışmalara katılmak ve görüş bildirmek. ğ) Başkanlıkça verilecek diğer\ngörevleri yapmak. Gelir Bütçesi Daire\nBaşkanlığı MADDE 145/A - (Ek:RG-18/4/2020-31103-CK-60/16\nmd.) (1) Gelir Bütçesi Daire\nBaşkanlığının görevleri şunlardır: a) Devlet gelirleri\npolitikasının oluşturulmasına ilişkin çalışmalar yapmak ve bununla ilgili plan,\nprogram, genel ekonomik politika ve stratejiler oluşturulmasına ilişkin\nçalışmalara katılmak. b) Vergi yükü ve gelir\ntahminlerine yönelik genel ve sektörel analizler yapmak. c) Vergi kanunlarında veya\ndiğer mali kanunlarda yer alan her türlü istisna, muaflık ve indirimlerin\nmaliyetlerini ölçmek, ekonomik ve sosyal etkilerini analiz etmek. ç) Devlet gelirleri ile ilgili\nistatistikleri toplamak, değerlendirmek ve uluslararası kurum ve kuruluşlarla\npaylaşmak. d) Devletin gelirlerini\netkileyen her türlü kanun, Cumhurbaşkanlığı kararnamesi, Cumhurbaşkanı kararı,\nyönetmelik ve benzeri düzenleme değişikliklerinin sonuçlarını analiz etmek. e) Başkanlıkça verilecek diğer\ngörevleri yapmak. Avrupa Birliği ve Dış\nİlişkiler Daire Başkanlığı MADDE 146 – (1) Avrupa\nBirliği ve Dış İlişkiler Daire Başkanlığının görevleri şunlardır: a) (Değişik:RG-18/4/2020-31103-CK-60/17 md.) Uluslararası vergi ilişkileri ile\nikili ve çok taraflı anlaşmalara ilişkin çalışmaları, gerekli koordinasyonu\nsağlayarak yürütmek. b) Devlet gelirlerine etkisi\nolan her türlü uluslararası anlaşma tekliflerini vergi tekniği ve uygulamaları\naçısından inceleyerek görüş bildirmek. c) Avrupa Birliği ile vergi uygulamasıyla\nilgili ilişkileri ve Türk vergi sisteminin Birliğin vergi sistemine uyumuna\nilişkin çalışmaları yürütmek. ç) Uluslararası kuruluşlar ve\ndiğer devletlerle görev alanına giren konularda işbirliği yapmak ve bu\nçerçevede eğitim faaliyetlerini yürütmek. d) Başkanlıkça verilecek diğer\ngörevleri yapmak. Strateji Geliştirme Daire\nBaşkanlığı MADDE 147 - (1)\nStrateji Geliştirme Daire Başkanlığının görevleri şunlardır: a) 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun, Cumhurbaşkanlığı kararnameleri ve diğer mevzuatla strateji geliştirme ve\nmalî hizmetler birimlerine verilen görevleri yapmak. b)\nBaşkanlık tarafından verilen diğer görevleri yapmak. Personel Daire Başkanlığı MADDE 148 – (1)\nPersonel Daire Başkanlığının görevleri şunlardır: a) Başkanlığın\nfonksiyonlarının gerektirdiği yetkinlikleri tanımlamak, bu yetkinliklere uygun\ninsan gücü politikası ve planlaması konusunda çalışmalar yapmak ve önerilerde\nbulunmak. b) Başkanlığın her seviyede\nçalışanının kariyer ve eğitim planlarını hazırlamak, uygulamak ve\ndeğerlendirmek. c) Performans\ndeğerlendirmelerini koordine etmek. ç) Başkanlık personelinin\natama, nakil, sicil, terfi, ücret, emeklilik ve benzeri özlük işlemlerini\nyürütmek. d) Başkanlık personelinin mesleğe\ngiriş, yeterlik ve görevde yükselme sınavlarına ilişkin işlemleri yürütmek. e) Personelin görev ve çalışma\nesasları ile ilgili yönetmelikleri hazırlamak ve uygulamak. f) Görev alanına giren\nkonularda Başkanlığın ilgili birimleri ile işbirliği yapmak. g) Kurumsal etik kurallar\ndüzenleyerek personele duyurmak. ğ) Başkanlıkça verilecek diğer\ngörevleri yapmak. Destek Hizmetleri Daire\nBaşkanlığı MADDE 149 – (1) Destek\nHizmetleri Daire Başkanlığının görevleri şunlardır: a) Başkanlığın ihtiyacı olan\nher türlü yapım, satın alma, kiralama, bakım ve onarım, arşiv, sağlık ve\nbenzeri hizmetler ile mali hizmetleri yürütmek. b) Fiziki çalışma ortamlarını\nuygun ve standart hale getirmek. c) Kaynak ihtiyaçlarını etkin,\nverimli ve zamanında karşılamak. ç) Taşınır ve taşınmaz\nkayıtlarını tutmak. d) Basılı kâğıtlar ve\nmalzemenin temini ile yayın faaliyetleriyle ilgili hizmetleri yürütmek. e) Başkanlığın sivil savunma\nve seferberlik hizmetlerini planlamak ve yürütmek. f) Başkanlıkça verilecek diğer\ngörevleri yapmak. Hukuk Müşavirliği MADDE\n150 - (1) Hukuk Müşavirliğinin görevleri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b) Başkan\ntarafından verilen diğer görevleri yapmak. Basın ve Halkla İlişkiler\nMüşavirliği MADDE 151 – (1) Basın\nve Halkla İlişkiler Müşavirliğinin görevleri şunlardır: a) Basın ve halkla ilişkilerle\nilgili faaliyetleri planlamak ve bu faaliyetlerin belirlenecek usul ve ilkelere\ngöre yürütülmesini sağlamak. b) 4982 sayılı Bilgi Edinme\nHakkı Kanununa göre yapılacak bilgi edinme başvurularını etkin, süratli ve\ndoğru bir şekilde sonuçlandırmak üzere gerekli tedbirleri almak. c) Başkan tarafından verilecek\ndiğer görevleri yapmak. Taşra teşkilatı MADDE 152 – (Değişik:RG-3/7/2024-32591-CK-161/14\nmd.) (1) Başkanlığın taşra\nteşkilatı, her ilde doğrudan merkeze bağlı kurulan defterdarlıklardan oluşur. (2) Defterdarlıklara bağlı\nvergi dairesi müdürlükleri ile şubeler kurulmasına ve bunların faaliyete\ngeçirilmesine ilişkin usul ve esaslarla; mükelleflerin, işyeri ve adres kayıt\nsisteminde bulunan yerleşim yeri adresleri ile il ve ilçelerin idari sınırlarına\nbağlı kalmaksızın vergi türleri, meslek ve iş grupları itibarıyla hangi vergi\ndairesi müdürlüğü veya defterdarlığa bağlı olacağını belirlemeye Bakan\nyetkilidir. Defterdarlık (Değişik\nbaşlık:RG-3/7/2024-32591-CK-161/15 md.) [41] MADDE 153 – (1) Defterdarlığın\namacı, yetki alanı içinde ekonomik faaliyetleri ve gelişmeleri yakından takip\netmek, sektör ve mükellef gruplarının ihtiyaçlarına uygun hizmetleri en iyi\nşekilde sunmak ve yetkinlikleri geliştirmek suretiyle vergi yükümlülüklerini\nyerine getirmelerini sağlamaktır. (2) Defterdarlık; yetki alanı\niçindeki mükellefi tespit etmek, vergi ve benzeri mali yükümlülüklere ilişkin tarh,\ntahakkuk, tahsil, terkin, tecil, iade, ödeme, muhasebe ve benzeri işlemleri\nyapmak, bu işlemler ile personel atama, disiplin, terfi, harcırah ve benzeri\nözlük işlemlerinden dolayı idarî yargı mercileri nezdinde yaratılan\nihtilaflarla ilgili olarak bu merciler nezdinde talep ve savunmalarda bulunmak,\ngerektiğinde temyiz ve tashihi karar talebinde bulunmak, yargı kararlarının uygulanması\nişlemlerini yürütmek, vergi uygulamalarını geliştirmek ve iyileştirmek,\nmükelleflere kanunların uygulanması ile ilgili görüş bildirmek, mükellefi\nhakları konusunda bilgilendirmek ve uygulamalarında mükellef haklarını\ngözetmek, mükellef hizmetleri ile bilgi işlem, istatistik, bilgi toplama,\neğitim, satın alma, kiralama, vergi inceleme ve denetimi, uzlaşma, takdir ve\nbenzeri görevleri ve işlemleri yürütmekle görevli ve yetkilidir. (3) Defterdarlıklar bünyesinde;\nmükellef hizmetleri, vergilendirme, denetim, tahsilat ve hukuk işleri,\nmuhasebe, personel, destek hizmetleri ve benzeri fonksiyonlar için grup\nmüdürlükleri ve bunlara bağlı müdürlükler ile yetki alanlarında ekonomik\nanalizler yapmak ve mükellef hizmetlerini en yakın yerden sunmak üzere şubeler\nkurulur. Merkez ile taşra birimleri arasındaki fonksiyonel ilişkiler doğrudan\nsağlanır. Bunların organizasyon yapıları, görevleri, yetki ve sorumlulukları,\nmerkez teşkilatıyla ilişkileri ile çalışma usul ve esasları yönetmelikle\ndüzenlenir. [42] (4) (Ek:RG-3/7/2024-32591-CK-161/15\nmd.) Bakanlığın taşra teşkilatında sunulan muhasebat ve muhakemat\nhizmetleri bu hizmetlerin sunulduğu Bakanlık taşra birimleri tarafından\ndefterdara bağlı olarak yerine getirilir. Bu hizmetleri sunan birimler doğrudan\ndefterdara bağlı çalışır ve defterdar, bu birimlerin iş ve işlemleri ile ilgili\nilişkileri Bakanlık merkez teşkilatı birimleri ile doğrudan sağlar. Defterdar (Değişik başlık:RG-3/7/2024-32591-CK-161/16\nmd.) [43] MADDE 154 – (1)  Defterdar;\ndefterdarlığın amiri olup, yetki alanındaki işlemlerin mevzuat hükümlerine göre\nyürütülmesi ve izlenmesi, vergi inceleme ve denetimlerinin gerçekleştirilmesi, kendisine\nbağlı birimlerin görevlerini etkin bir şekilde yerine getirmelerinin\nsağlanması, mükelleflere kanunların uygulanmasına ilişkin görüş bildirilmesi,\nmükellef haklarının gözetilmesi, faaliyetleri hakkında Başkanlığın\nbilgilendirilmesi, kanunlara aykırı hareketi görülenler hakkında takibatta\nbulunulması ve emrine atanan personelin özlük işlemlerinin yürütülmesinden\ndoğrudan Başkanlığa karşı sorumludur. (2) (Ek:RG-3/7/2024-32591-CK-161/16\nmd.) Defterdar aynı zamanda, bulunduğu ilde Bakanlığın taşra teşkilatındaki\nişlemlerin mevzuat hükümlerine göre yürütülmesi, denetlenmesi, merkez ve\ntaşradan sorulan soruların cevaplandırılması, kanuna aykırı hareketi görülenler\nhakkında takibatta bulunulmasından görevli ve sorumludur. (3) Ödenek gönderme belgesi\nile verilen harcama yetkisi çerçevesinde defterdarlıkça yapılacak ödemelere\nilişkin harcama yetkisi, 5018 sayılı Kamu Malî Yönetimi ve Kontrol Kanununun 31\ninci maddesinde belirtilen usul ve esaslar çerçevesinde defterdarca kısmen veya\ntamamen grup müdürlüklerine veya müdürlüklere devredilebilir. Uzman personel\nçalıştırılması MADDE 155 – (1)\nBaşkanlık merkez teşkilatında 14/7/1965 tarihli ve 657 sayılı Devlet Memurları\nKanununun ek 41 inci maddesine göre Devlet gelir uzmanı ve Devlet gelir uzman\nyardımcısı; taşra teşkilatında ise anılan Kanunun ek 44 üncü maddesine göre\nvergi istihbarat uzmanları, gelir uzmanları, gelir uzman yardımcıları istihdam\nedilir. (2) Başkanlıkta, 27/6/1989\ntarihli ve 375 sayılı Kanun Hükmünde Kararnamenin ek 26 ncı maddesine göre sözleşmeli\npersonel çalıştırılabilir. (Mülga cümle: RG-26/12/2019-30990-CK-54/3 md.) (…) (3) Gelir İdaresi grup müdürü,\nvergi dairesi müdürü, müdür, vergi dairesi müdür yardımcısı ve müdür yardımcısı\nkadrolarına atanacakların, yapılacak yazılı ve sözlü sınavlardan ayrı ayrı yüz\ntam puan üzerinden en az yetmiş puan almaları şarttır. (İptal cümle: Anayasa\nMahkemesi’nin 9/11/2022 tarihli ve E: 2018/123, K: 2022/138 sayılı Kararı ile.) (…) Bu sınavlara katılacak personelin\nbelirlenmesi ile sınavlara ilişkin usul ve esaslar yönetmelikle düzenlenir. Performans yönetimi MADDE 156 – (1)\nBaşkanlık personelinin; mükellef memnuniyeti, vergi gelirlerindeki tahakkuk ve\ntahsilat artış oranı, vergi toplama maliyeti, uyum oranı ve benzeri genel\nperformans ölçütleri ve hedefleri Başkan tarafından belirlenir. Uyum oranından\nmaksat, mükellef beyanlarının vergi kanunlarına uygunluğu ölçüsüdür. (2) Başkan, performans modeli\nçerçevesinde birimlerin ve bireylerin genel performans hedeflerini\ngerçekleştirmek üzere özel performans ölçütleri ve hedeflerini belirler.\nPersonel bazındaki bireysel performanslar merkezdeki personel ve defterdarlar\niçin Başkan, taşradaki personel için defterdarlar tarafından belirlenir. [44] (3) Bu maddenin uygulanmasına\nilişkin usul ve esaslar Bakan tarafından belirlenir. Vergi Danışma Komitesi MADDE 157- (1) \nVergi Danışma Komitesi, vergi kanunlarının uygulanması sırasında ortaya çıkan\ntereddütlerin giderilmesi ve uygulama birliğinin sağlanması için ilke ve prensiplerin\noluşturulmasına yönelik önerilerde bulunmak üzere; ilgili başkan yardımcısının\nbaşkanlığında ilgili daire başkanları, Vergi Denetim Kurulu Başkanlığı ve\nilgili meslek birliği temsilcileri ile akademisyenlerden oluşur. Komitenin\nteşkili ile çalışma usul ve esasları Başkanlıkça belirlenir. GEÇİCİ MADDE 1- (Ek:\nRG-24/7/2018-30488 - CK-14/26 md.) (1) Bu Cumhurbaşkanlığı\nKararnamesinin 152 nci maddesine göre vergi dairesi başkanlığı kurulmayan\nillerde vergi dairesi başkanlığı ya da vergi dairesi başkanlığı görev ve\nyetkilerini haiz vergi dairesi müdürlükleri kuruluncaya kadar, gelir müdürlükleri,\nvergi dairesi müdürlükleri, takdir komisyonları ile mal müdürlüğü bünyesindeki\nbağlı vergi daireleri, 10/7/2018 tarihli ve 30474 sayılı Resmi Gazete’de yayımlanan\n1 Numaralı Cumhurbaşkanlığı Teşkilatı Hakkında Cumhurbaşkanlığı Kararnamesinin\n244 üncü maddesi çerçevesinde defterdarlık birimi olarak faaliyetlerine devam\neder ve buralarda çalışan Başkanlık personeli fiilen görev yaptıkları bu\nbirimlerde görevlendirilmiş sayılır. Bu birimlerin görev, yetki ve\nsorumlulukları; değişiklik yapılmadığı sürece 15/7/2018 tarihinden önceki\nmevzuat hükümlerine göre devam eder. GEÇİCİ MADDE 2- (Ek:RG-3/7/2024-32591-CK-161/18\nmd.) (1) Bu maddenin yürürlüğe\ngirdiği tarihte; a) Vergi dairesi\nbaşkanlıkları, bulundukları ilin adı ile Başkanlığa bağlı defterdarlık olarak\ngörevlerine devam eder. b) Vergi dairesi başkanı\nkadrosunda bulunanların görevleri başkaca bir işleme gerek kalmaksızın sona\nerer ve bu şekilde görevi sona erenler, son görev yaptıkları ilde Başkanlığa\nbağlı defterdarlıklarda defterdar kadrosuna atanmış sayılır. Bu şekilde\natananların vergi dairesi başkanı kadrolarında geçirdikleri süreler defterdar\nkadrolarında geçmiş sayılır. c) İstanbul İlinde kurulan\nBüyük Mükellefler Vergi Dairesi Başkanlığı kapatılmıştır. Mülga Büyük\nMükellefler Vergi Dairesi Başkanlığınca yürütülen görevler ilgisine göre\nBaşkanlığa bağlı İstanbul Defterdarlığınca ya da görevlendirilen vergi\ndairesince yürütülmeye devam eder. Devre ilişkin usul ve esaslar Başkanlıkça\nbelirlenir. (2) Vergi dairesi başkanlığı\nbulunmayan illerde yer alan vergi dairesi müdürlükleri ve takdir komisyonları\nBaşkanlığın taşra teşkilatı olan defterdarlığa bağlanmış, gelir müdürlükleri\nkapatılmıştır. Mal müdürlükleri bünyesinde bulunan bağlı vergi daireleri ise Başkanlığın\ntaşra teşkilatı olan defterdarlık birimine dönüştürülünceye kadar Bakanlık\ntaşra teşkilatına bağlı olarak faaliyetlerine devam ederler. Bu birimlerde\nçalışan Başkanlık personeli fiilen görev yaptıkları birimlerde görevlendirilmiş\nsayılır, bu birimlerin görev, yetki ve sorumlulukları; değişiklik yapılmadığı\nsürece 15/7/2018 tarihinden önceki mevzuat hükümlerine göre devam eder. (3) Bu maddenin uygulanmasına\nilişkin hususlarda ortaya çıkabilecek tereddütleri gidermeye, sorunları çözmeye\nve uygulamayı yönlendirmeye Bakan yetkilidir. ONÜÇÜNCÜ BÖLÜM Göç İdaresi Başkanlığı [45] Amaç ve kuruluş [46] MADDE 158 – (1)\nBu Bölümün amacı, Göç İdaresi Başkanlığının kuruluş, görev ve yetkilerine\nilişkin usul ve esasları düzenlemektir. (2) Başkanlığın görev alanına\nilişkin politika ve stratejileri uygulamak, bu konularla ilgili kurum ve\nkuruluşlar arasında koordinasyonu sağlamak, yabancıların Türkiye’ye giriş ve\nTürkiye’de kalışları, Türkiye’den çıkışları ve sınır dışı edilmeleri,\nuluslararası koruma, geçici koruma ve insan ticareti mağdurlarının korunmasıyla\nilgili iş ve işlemleri yürütmek üzere İçişleri Bakanlığına bağlı Göç İdaresi Başkanlığı\nkurulmuştur. [47] Tanımlar MADDE 158/A - (Ek:RG-29/10/2021-31643-C.K-85/20\nmd.) (1) Bu Bölümde geçen; a) Bakan: İçişleri Bakanını, b) Bakanlık: İçişleri\nBakanlığını, c) Başkan: Göç İdaresi\nBaşkanını, ç) Başkanlık: Göç İdaresi\nBaşkanlığını, ifade eder. Teşkilat MADDE 158/B - (Ek:RG-29/10/2021-31643-C.K-85/20 md.) (1)  Başkanlık; merkez,\ntaşra ve yurtdışı teşkilatından oluşur. Görev ve yetki MADDE 159 – (1) Başkanlığın\ngörev ve yetkileri şunlardır: [48] [49] a) Başkanlığın görev alanına\nilişkin, mevzuatın ve idari kapasitenin geliştirilmesi konularında çalışmalar\nyürütmek ve Cumhurbaşkanınca belirlenen politika ve stratejilerin uygulanmasını\nizlemek ve koordine etmek. 49 b) (Ek:RG-29/10/2021-31643-C.K-85/21\nmd.) Göç Kurulunun sekretarya hizmetlerini yürütmek, Kurul kararlarının\nuygulanmasını takip etmek. c) Göçle ilgili iş ve\nişlemleri yürütmek. ç) 19/9/2006 tarihli ve 5543\nsayılı İskân Kanununda Bakanlığa verilen görevleri yürütmek. d) İnsan ticareti\nmağdurlarının korunmasına ilişkin iş ve işlemleri yürütmek. e) Türkiye’de bulunan vatansız\nkişileri tespit etmek ve bu kişilerle ilgili iş ve işlemleri yürütmek. f) Uyum süreçlerine ilişkin iş\nve işlemleri yürütmek. g) Geçici korumaya ilişkin iş\nve işlemleri yürütmek. ğ) Düzensiz göçle mücadele\nedilebilmesi amacıyla kolluk birimleri ve ilgili kamu kurum ve kuruluşları\narasında koordinasyonu sağlamak, tedbirler geliştirmek, alınan tedbirlerin\nuygulanmasını takip etmek. h) Kamu kurum ve\nkuruluşlarının Başkanlığın görev alanına yönelik faaliyetlerinin\nprogramlanmasına ve projelendirilmesine yardımcı olmak, proje tekliflerini\ndeğerlendirmek ve onaylamak, yürütülen çalışma ve projeleri izlemek, bu çalışma\nve projelerin uluslararası standartlara uygun şekilde yürütülmesine destek\nvermek. 49 ı) (Ek:RG-21/11/2023-32376-C.K-155/3\nmd.) Entegre sınır yönetimiyle ilgili iş ve işlemleri yürütmek. i) (Ek:RG-21/11/2023-32376-C.K-155/3\nmd.) Sınır yönetimi alanında görevli ulusal ve uluslararası kurum ve\nkuruluşlar arasında işbirliği ve koordinasyonu sağlamak ve geliştirmek. j) (Ek:RG-21/11/2023-32376-C.K-155/3\nmd.) Sınır yönetimiyle ilgili verileri toplamak, analiz etmek ve\ndeğerlendirmek. k) Mevzuatla verilen diğer\ngörevleri yürütmek. (2) Başkanlığın 6458 sayılı\nKanun ve bu Bölüm kapsamındaki her tür bilgi ve belge talebi, ilgili kurum ve\nkuruluşlar tarafından geciktirilmeden yerine getirilir. Başkan MADDE 160- (Başlığı ile\nBirlikte Değişik:RG-29/10/2021-31643-C.K-85/22 md.) (1) Başkan, Başkanlığın en üst\namiri olup Bakana karşı sorumludur. (2) Başkanın görevleri şunlardır: a) Başkanlığı mevzuat\nhükümlerine, Cumhurbaşkanınca belirlenen politikalara uygun olarak yönetmek. b) Başkanlığın görev alanına\ngiren hususlarda gerekli mevzuat çalışmalarını yürütmek, belirlenen strateji,\namaç ve performans ölçütleri doğrultusunda Başkanlığı yönetmek. c) Başkanlığın faaliyet ve işlemlerini\ndenetlemek, yönetim sistemlerini gözden geçirmek, kurumsal yapı ile yönetim\nsüreçlerinin etkililiğini gözetmek ve yönetimin geliştirilmesini sağlamak. ç) Başkanlığın orta ve uzun\nvadeli strateji belirleme çalışmalarını yürütmek, bu amaçla uluslararası\nkuruluşlar, üniversiteler ve sivil toplum kuruluşlarıyla işbirliği yapılmasını\nsağlamak. d) Faaliyet alanına giren\nkonularda kamu kurum ve kuruluşlarıyla işbirliği ve koordinasyonu sağlamak. (3) Başkanlığın yönetim ve\nkoordinasyonunda Başkana yardımcı olmak üzere, iki başkan yardımcısı\natanabilir. Başkan yardımcıları, Başkan tarafından verilen görevleri yerine\ngetirir ve Başkana karşı sorumludur. (4) (Ek:RG-9/6/2022-31861-C.K-103/18\nmd.) Lüzumu halinde Başkan kadrosu bir vali kadrosu ile tebdil edilebilir. Hizmet birimleri MADDE 161- (Değişik:RG-29/10/2021-31643-C.K-85/23\nmd.) (1) Başkanlığın hizmet\nbirimleri şunlardır: [50] a) Yabancılar Genel Müdürlüğü. b) Uluslararası Koruma Genel\nMüdürlüğü. c) Düzensiz Göçle Mücadele ve\nSınır Dışı İşleri Genel Müdürlüğü. ç) Uyum ve İletişim Genel\nMüdürlüğü. d) (Ek:RG-21/11/2023-32376-C.K-155/3\nmd.) 50 Sınır Yönetimi Genel\nMüdürlüğü. e) Yönetim Hizmetleri Genel\nMüdürlüğü. f) Rehberlik ve Denetim\nBaşkanlığı. g) Dış İlişkiler Dairesi Başkanlığı. ğ) Hukuk Müşavirliği. h) Basın ve Halkla İlişkiler\nMüşavirliği. ı) Özel Kalem Müdürlüğü. (2) Başkanlığın hizmet\nbirimlerinin görevleri şunlardır: [51] a) Yabancılar Genel Müdürlüğü: 1) Düzenli göçle ilgili iş ve\nişlemleri yürütmek. 2) 5543 sayılı Kanunda\nBakanlığa verilen görevleri yürütmek. 3) Türkiye’de bulunan vatansız\nkişilerle ilgili iş ve işlemleri yürütmek. 4) İlgili mevzuat kapsamında\nyabancıların sınır kapılarındaki iş ve işlemlerini yürütmek ve koordinasyonu\nsağlamak. 5) Başkan tarafından verilen\ndiğer görevleri yapmak. b) Uluslararası Koruma Genel\nMüdürlüğü: 1) Uluslararası korumaya\nilişkin iş ve işlemleri yürütmek. 2) Geçici korumaya ilişkin iş\nve işlemleri yürütmek. 3) Menşe ülkelerle ilgili\nbilgileri toplamak ve güncellemek. 4) Kabul ve barınma merkezleri\nile geçici barınma merkezleri işletmek veya işlettirmek. 5) İnsan ticaretiyle mücadele\nve mağdurların korunmasına ilişkin iş ve işlemleri yürütmek. 6) İnsan ticaretiyle mücadele\nve mağdurların korunmasına ilişkin projeleri yürütmek. 7) İnsan ticaretiyle mücadele\nve mağdurların korunmasına ilişkin kamu kurum ve kuruluşları, uluslararası kuruluşlar,\nüniversiteler ve sivil toplum kuruluşlarıyla işbirliği ve koordinasyonu sağlamak. 8) İnsan ticareti mağdurları\nsığınma evleri ile bu kapsamda ihtiyaç duyulabilecek diğer merkezleri işletmek\nveya işlettirmek. 9) İnsan Ticaretiyle Mücadele\nKoordinasyon Kurulunun sekretarya hizmetlerini yürütmek, Kurul kararlarının\nuygulanmasını takip etmek. 10) Başkan tarafından verilen\ndiğer görevleri yapmak. c) Düzensiz Göçle Mücadele ve\nSınır Dışı İşleri Genel Müdürlüğü: 1) Düzensiz göçle ilgili iş ve\nişlemleri yürütmek. 2) Düzensiz göçle mücadele\nedilebilmesi amacıyla kolluk birimleri ve ilgili kamu kurum ve kuruluşları\narasında koordinasyonu sağlamak, tedbirler geliştirmek, alınan tedbirlerin\nuygulanmasını takip etmek. 3) Türkiye’nin taraf olduğu\ngeri kabul anlaşmalarına ilişkin hükümleri yürütmek. 4) Geri gönderme merkezlerini\nişletmek veya işlettirmek. 5) Başkan tarafından verilen\ndiğer görevleri yapmak. ç) Uyum ve İletişim Genel\nMüdürlüğü: 1) Yabancıların toplumla olan\nkarşılıklı uyumlarına ilişkin iş ve işlemleri yürütmek. 2) Başkanlığın görev alanıyla\nilgili konularda kamuoyunu bilgilendirmek ve toplumsal bilinci artırmaya\nyönelik çalışmalar yapmak. 3) Yabancılara yönelik uyum\nfaaliyetlerinde kamu kurum ve kuruluşları, mahalli idareler, sivil toplum kuruluşları,\nüniversiteler ile uluslararası kuruluşlarla gerektiğinde işbirliği yapmak. 4) Yabancılara yönelik\niletişim merkezinin işletilmesi, koordinasyonu ve denetimini sağlamak. 5) Kurumsal iletişim\nçalışmalarını planlamak ve yürütmek. 6) Başkanlığın görev alanında\nbelirlenen politika ve stratejilerin uygulanmasını izlemek ve koordine etmek. 51 7) Göç Kurulunun sekretarya\nhizmetlerini Başkanlık adına yürütmek, Kurul kararlarının uygulanmasını takip\netmek. 8) Başkanlığın görev alanına\nilişkin projeleri yürütmek, izlemek ve koordine etmek. 51 9) Kamu kurum ve\nkuruluşlarının Başkanlığın görev alanına yönelik faaliyetlerinin\nprogramlanmasına ve projelendirilmesine yardımcı olmak, proje tekliflerini\ndeğerlendirmek ve onaylamak, yürütülen çalışma ve projeleri izlemek, bu çalışma\nve projelerin uluslararası standartlara uygun şekilde yürütülmesine destek\nvermek. 51 10) Başkanlığın görev alanına\nilişkin inceleme, araştırma ve etki analizleri yapmak, yaptırmak ve\ndeğerlendirmek. 51 11) Yıllık göç raporunu\nhazırlamak ve yayımlamak. 12) Başkanlığın görev alanına\nilişkin ulusal ve uluslararası istatistiklerin derlenmesi, raporlanması, analiz\nedilmesi çalışmalarını yürütmek. 51 13) Başkan tarafından verilen\ndiğer görevleri yapmak. d) (Ek:RG-21/11/2023-32376-C.K-155/4\nmd.) 51 Sınır Yönetimi Genel\nMüdürlüğü: 1) Sınır yönetimi ve\ngüvenliğine yönelik yatırım ve projelere ilişkin iş ve işlemleri yürütmek. 2) Sınır yönetimi kapsamında\nortak risk stratejisi oluşturmak ve ortak risk analizi faaliyetlerine ilişkin\niş ve işlemleri yürütmek. 3) Sınır yönetimine ilişkin\nkonularda ulusal temas noktası olarak iş ve işlemlerin takibi ile ulusal ve\nuluslararası kurum ve kuruluşlar arasında işbirliği ve koordinasyonu sağlamak\nve geliştirmek. 4) Sivil hava meydanları,\nlimanlar ve sınır kapılarına ait mevzuatın uygulanmasını takip etmek, mevzuatın\nuygulanmasında kurum ve kuruluşlar arasında ortaya çıkan sorun ve tereddütlerin\ngiderilmesine yönelik iş ve işlemleri koordine etmek. 5) Sınır yönetimi alanına\nilişkin mevzuatın ve idari kapasitenin geliştirilmesi konularında çalışmalar\nyürütmek. 6) Sınır yönetimi alanında\nkurumlararası iletişim ve veri paylaşımına ilişkin altyapıyı oluşturmak, buna\nyönelik olarak gerekli ağ cihazlarını, bilgi sistem altyapısını ve bilişim\nsistemlerini tedarik etmek, kurmak ve işletmek. 7) Sınır aşan suçlar alanında\nçalışmalar yapmak. 8) Sınır kapılarının açılış ve\nkapanışına ilişkin iş ve işlemlerin hazırlık çalışmalarını yürütmek ve\nkoordinasyonu sağlamak. 9) Sınır yönetimiyle ilgili\nverileri toplamak, analiz etmek, değerlendirmek ve Genel Müdürlüğün görev alanına\ngiren konularda raporlar hazırlamak ve yayımlamak. 10) Başkan tarafından verilen\ndiğer görevleri yapmak. e) Yönetim Hizmetleri Genel\nMüdürlüğü: 1) Başkanlığın görev alanıyla\nilgili bilgi sistemleri kurmak, işletmek ve işlettirmek. 2) 6458 sayılı Kanun ve bu\nBölüm kapsamındaki kişisel verilerin alınması, korunması, saklanması ve\nkullanılmasına ilişkin altyapı iş ve işlemlerini yürütmek. 3) Başkanlık birimleri\narasında haberleşmeyi yürütmek, elektronik evrakın kayıt, tasnif ve dağıtımını\nsağlamak, bilişim ve haberleşme ihtiyaçları ile bağlantılı yazılımları temin\netmek, oluşturmak ve geliştirmek. 4) Taşıyıcılardan ülkemize\ngiriş-çıkış yapan ve ülkemiz sınırları içerisinde seyahat eden yolculara ve\nmürettebata ilişkin uluslararası düzeyde standartları belirlenmiş olan yolcu\nverilerinin alınması, korunması, saklanması ve kullanılması ile ilgili iş ve işlemleri\nyürütmek. 5) Başkanlığın bilgi\ngüvenliğine ilişkin iş ve işlemlerini yürütmek ve gerekli tedbirleri almak. 6) İlgili kurum ve\nkuruluşlarla gerekli bilişim entegrasyonuna ve veri paylaşımına ilişkin iş ve\nişlemleri yürütmek. 7) Başkanlığın insan gücü\npolitikası ve planlaması ile insan kaynakları sisteminin geliştirilmesi ve performans\nölçütlerinin oluşturulması konusunda çalışmalar yapmak ve tekliflerde bulunmak. 8) Başkanlık personelinin\natama, nakil, terfi, emeklilik ve benzeri özlük işlemlerini yürütmek. 9) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun ve diğer mevzuatla strateji geliştirme ve mali hizmetler birimlerine\nverilen görevleri yapmak. 10) 5018 sayılı Kanun\nhükümleri çerçevesinde kiralama ve satın alma işlerini yürütmek, temizlik,\ngüvenlik, aydınlatma, ısıtma, onarım, taşıma ve benzeri hizmetleri yapmak veya\nyaptırmak. 11) Başkanlığın taşınır ve\ntaşınmazlarına ilişkin işlemleri ilgili mevzuat çerçevesinde yürütmek. 12) Genel evrak ve arşiv\nfaaliyetlerini düzenlemek ve yürütmek. 13) Başkanlığın sivil savunma\nve seferberlik ile afet ve acil durum hizmetlerini planlamak ve yürütmek. 14) 9/10/2003 tarihli ve 4982\nsayılı Bilgi Edinme Hakkı Kanununa göre yapılacak bilgi edinme başvurularını\netkin, süratli ve doğru bir şekilde sonuçlandırmak üzere gerekli tedbirleri\nalmak. 15) Kabul ve barınma\nmerkezleri, geri gönderme merkezleri, insan ticareti mağdurları sığınma evleri\nve ihtiyaç duyulan diğer merkezlerin temin, yapım, onarım ve tefrişat\nişlemlerini gerçekleştirmek. 16) Başkanlığın görev alanıyla\nilgili eğitim faaliyetlerini planlamak ve uygulamak. 17) Seminer, sempozyum,\nkonferans ve benzeri etkinlikler düzenlemek. 18) Başkan tarafından verilen\ndiğer görevleri yapmak. f) Rehberlik ve Denetim\nBaşkanlığı: 1) Başkanlık teşkilatı ile\n6458 sayılı Kanun çerçevesindeki yetkili aracı kurumların her türlü işlem ve faaliyetlerine\nilişkin denetim, inceleme ve soruşturma işlemlerini yapmak. 2) Başkanlık merkez, taşra ve\nyurtdışı teşkilatında istihdam edilen personelin iddia edilen usulsüzlük ve\ndisiplinsizlikleri ile ilgili olarak araştırma, inceleme ve soruşturma yapmak. 3) Denetime ilişkin standartları\nbelirlemek ve geliştirmek, rehberler hazırlamak. 4) Başkanlık merkez, taşra ve\nyurtdışı teşkilatının işlem ve faaliyetlerinin hukuka uygun yürütülmesine,\nverimlilik, etkililik ve tutumluluğun sağlanmasına yönelik rehberlik hizmetleri\nvermek, yürütülen eğitim ve rehberlik çalışmalarına katkı sağlamak, personelin\nyıllık genel hizmet içi eğitim programlarına ve bunların uygulanmasına ilişkin\nolarak görüş bildirmek. 5) Başkanlık merkez, taşra ve\nyurtdışı teşkilatının görev, hizmet ve amaçlarını daha iyi gerçekleştirmesi ile\nmevzuata, kalkınma planı, stratejik plan ve programlara uygun çalışmasını temin\netmeye yönelik olarak incelemeler yapmak ve uygulamada görülen aksaklıklar\nhakkında öneriler sunmak. 6) Başkan tarafından verilen\ndiğer görevleri yapmak. g) Dış İlişkiler Dairesi\nBaşkanlığı: 1) Başkanlığın görev alanıyla\nilgili konularda diğer ülkeler ve uluslararası alanda faaliyet gösteren\nkuruluşlarla iletişim ve işbirliğini yürütmek, gerekli bağlantıyı ve\nkoordinasyonu sağlamak, yeni işbirliği alanlarına yönelik çalışmalar yapmak. 2) Başkanlığın görev ve\nfaaliyet alanına giren konularda Avrupa Birliği ile ilişkilerin yürütülmesini\nsağlamak. 3) Başkanlık personelinin\nyurtdışında geçici görevlendirilmeleriyle ilgili işlemleri yürütmek. 4) Başkanlığın görev alanıyla\nilgili ülkeye gelen yabancı heyet ve yetkililerin ziyaretlerini programlamak,\nuluslararası toplantı, konferans, seminer ve benzeri faaliyetlerin\ndüzenlenmesiyle ilgili çalışma yapmak, koordinasyonu sağlamak. 5) Başkanlığın görev alanına\ngiren konularda yabancı ülkelerde gerçekleşen faaliyet ve gelişmeleri izlemek. 6) Türkiye’deki diplomatik\ntemsilciliklerde Başkanlığın görev alanına giren konularda görev yapan yetkililerle\ntemasları yürütmek. 51 7) Başkan tarafından verilen\ndiğer görevleri yapmak. ğ) Hukuk Müşavirliği: 1) 26/9/2011 tarihli ve 659\nsayılı Genel Bütçe Kapsamındaki Kamu İdareleri ve Özel Bütçeli İdarelerde Hukuk\nHizmetlerinin Yürütülmesine İlişkin Kanun Hükmünde Kararname hükümlerine göre\nhukuk birimlerine verilen görevleri yapmak. 2) Gerekli görülmesi hâlinde\ninsan ticareti mağduru hakkında açılacak ya da açılan her tür davaya ve\nçekişmesiz yargıya katılmak. 3) Başkan tarafından verilen\ndiğer görevleri yapmak. h) Basın ve Halkla İlişkiler\nMüşavirliği: 1) Başkanlığın basın ve halkla\nilişkilerle ilgili faaliyetlerini planlamak ve bu faaliyetlerin belirlenecek\nusul ve ilkelere göre yürütülmesini sağlamak. 2) Başkan tarafından verilen\ndiğer görevleri yapmak. ı) Özel Kalem Müdürlüğü: 1) Başkanın resmi ve özel\nyazışmalarını yürütmek. 2) Başkanın her türlü protokol\nve tören işlerini düzenlemek ve yürütmek. 3) Başkanın ziyaret, davet,\nkarşılama ve uğurlama, ağırlama, milli ve dini bayramlarla ilgili hizmetlerini\ndüzenlemek, yürütmek ve diğer kuruluşlarla koordine etmek. 4) Başkan tarafından verilen\ndiğer görevleri yapmak. Taşra teşkilatı MADDE 162 – (1) Başkanlık,\nilgili mevzuat hükümleri çerçevesinde taşra teşkilatı kurmaya yetkilidir. [52] Yurtdışı teşkilatı [53] MADDE 163 – (1) Başkanlık,\nyurtdışı teşkilatına ilişkin Cumhurbaşkanlığı Kararnamesi esaslarına uygun\nolarak yurtdışı teşkilatı kurmaya yetkilidir. (2) Büyükelçiliklerde görev\nalan göç müşavirlerinin görevleri şunlardır: a) Görevli oldukları\nülkelerdeki kurum ve kuruluşlarla Başkanlık arasında Başkanlığın görev alanına\nilişkin iş birliği ve koordinasyonu sağlamak. [54] b) Başkanlığın görev alanına\ngiren konulardaki gelişmeleri izlemek ve Başkanlığa iletmek. c) Bulundukları ülkeyle\nülkemiz arasında Başkanlığın görev alanındaki mevzuatın uygulanmasını takip\netmek. 54 ç) Düzensiz göçe konu\nyabancıların sınır dışı edileceği veya gönüllü geri dönüşlerinin sağlanacağı\nülkelerde bu faaliyetleri kolaylaştırmak amacıyla gerekli temas ve bağlantıları\nkurmak. d) Menşe ülke bilgilerine\nilişkin işlemleri yürütmek. e) Başkanlıkça insan\nticaretiyle mücadele ve mağdurların korunması alanına ilişkin olarak verilecek\ngörevleri yapmak. f) Görevli oldukları ülkelerle\nmüştereken yürütülecek Başkanlığın görev alanına ilişkin proje tekliflerini\nönermek, hazırlamak ve yürütülen projeleri takip etmek. 54 g) Başkanlıkça verilecek diğer\ngörevleri yapmak. (3) Konsolosluklarda görev\nalan göç ataşelerinin görevleri şunlardır: a) Konsolosluklara yapılacak\nvize ve ikamet izni başvurularını almak ve sonuçlandırmak. b) Başvurularla ilgili bilgi\nve belgeleri toplamak, eksik bilgi ve belgeleri yabancıdan talep etmek,\ngerektiğinde ilgiliyle mülakatlar yaparak değerlendirmek ve bunları kayıt\naltına almak. c) Konsolosluklarca karara\nbağlanabilecek vize başvurularını doğrudan, ikamet izni başvuruları ile Başkanlığın\nkararını gerektiren vize başvurularını ise Başkanlığın kararını aldıktan sonra\nkonsolosun onayına sunmak. ç) Türkiye’den sınır dışı\nedilecek veya gönüllü geri dönecek yabancıların, gidecekleri ülkedeki iş ve\nişlemlerinde yardımcı olmak. d) Görev yaptıkları ülkede Başkanlığın\ngörev alanına ilişkin konular ile ilgili gelişmeleri takip etmek ve yıllık\nraporlar hazırlamak. [55] e) Başkanlığın görev alanına\nilişkin konsoloslar tarafından verilen diğer görevleri yürütmek. 55 f) Başkanlıkça verilecek diğer\ngörevleri yürütmek. Uluslararası Koruma\nDeğerlendirme Komisyonu [56] MADDE 164 – (1)\nUluslararası Koruma Değerlendirme Komisyonu, Başkanlık temsilcisi\nbaşkanlığında, Adalet ve Dışişleri bakanlıklarınca görevlendirilen birer\ntemsilci ve bir göç uzmanından oluşur. Komisyona, Birleşmiş Milletler\nMülteciler Yüksek Komiserliği Türkiye Temsilciliği temsilcisi gözlemci olarak\nkatılmak üzere davet edilebilir. Başkanlık merkez veya taşra teşkilatında, bir\nveya birden fazla komisyon kurulabilir. Başkanlık temsilcisi ve göç uzmanı iki\nyıl, diğer üyeler ise en az bir yıl için asıl ve yedek olmak üzere belirlenir.\nKomisyon başkan ve üyelerine, görevleri süresince ek görev verilmez. (2) Komisyonun görevleri\nşunlardır: a) İdari gözetim kararları ve\nkabul edilemez başvurularla ilgili kararlar ile hızlandırılmış değerlendirme\nsonucu verilen kararlar hariç, uluslararası koruma başvuruları hakkında verilen\nkararlar ile başvuru ve uluslararası koruma statüsü sahibi hakkındaki diğer\nkararlara karşı itirazları değerlendirmek ve karar vermek. b) Uluslararası korumanın sona\nermesi ya da iptaline yönelik kararlara karşı itirazları değerlendirmek ve\nkarar vermek. (3) Komisyonlar, doğrudan Başkanın\nkoordinasyonunda çalışır. İnsan Ticaretiyle Mücadele\nKoordinasyon Kurulu MADDE 164/A - (Ek:RG-29/10/2021-31643-C.K-85/27\nmd.) (1) İnsan Ticaretiyle Mücadele\nKoordinasyon Kurulu, ilgili İçişleri Bakan Yardımcısının başkanlığında toplanır. (2) Kurul insan ticareti\nsuçunu önleme ve bu suçla etkin mücadeleye ilişkin stratejilerin oluşturulması\nkonusunda kamu kurum ve kuruluşları, uluslararası kuruluşlar ile sivil toplum\nkuruluşları arasında koordinasyonu sağlamakla görevlidir. (3) Kurulun kararları, kamu\nkurum ve kuruluşlarınca öncelikle değerlendirilir. (4) Kurulun çalışma usul ve\nesasları yönetmelikle belirlenir. Göç Araştırmaları Merkezi MADDE 164/B - (Ek:RG-29/10/2021-31643-C.K-85/27\nmd.) (1) Başkanlığın görev alanında\nbilimsel araştırma ve incelemelerde bulunmak, bölgesel ve uluslararası\ngelişmeleri değerlendirmek, bu gelişmelerin Türkiye’ye yansımalarını incelemek\nve bunlara ilişkin raporlama ve yayın faaliyetlerini yürütmek; göç uygulamalarını\nizlemek ve önerilerde bulunmak üzere Göç Araştırmaları Merkezi kurulmuştur. [57] (2) Göç Araştırmaları Merkezi,\nBaşkanlığın görev alanına ilişkin faaliyetler yürütmek üzere kamu kurum ve\nkuruluşları, üniversiteler ve üniversitelerde bulunan göç araştırma merkezleri\nve sivil toplum kuruluşlarıyla işbirliği yapabilir. [58] (3) Göç Araştırmaları\nMerkezinin kuruluş, görev ve yetkilerine ilişkin usul ve esaslar Bakanlıkça\nbelirlenir. İl ve ilçe göç koordinasyon\nkurulları MADDE 164/C- (Ek:RG-29/10/2021-31643-C.K-85/27\nmd.) (1) Gerekli görülen il ve\nilçelerde, il ve ilçe göç koordinasyon kurulları oluşturulabilir. Koordinasyon\nkurullarının çalışma usul ve esasları Bakanlıkça belirlenir. Geçici görevlendirme [59] MADDE 165 – (1) 375\nsayılı Kanun Hükmünde Kararnamenin ek 25 inci maddesine göre Başkanlığın görev\nalanıyla ilgili konularda çalıştırılmak üzere kamu kurum ve kuruluşlarının\npersoneli Başkanlıkta geçici olarak görevlendirilebilir. Görevlendirilecek\npersonel sayısı, mevcut personelin yüzde otuzunu aşamaz. Personele ilişkin hükümler [60] MADDE 166 – (1) Başkanlık\nmerkez teşkilatında 14/7/1965 tarihli ve 657 sayılı Devlet Memurları Kanununun\nek 41 inci maddesine göre Göç Uzmanı ve Göç Uzman Yardımcısı; taşra\nteşkilatında 657 sayılı Kanunun ek 44 üncü maddesine göre İl Göç Uzmanı ve İl\nGöç Uzman Yardımcısı istihdam edilebilir. (2) (Ek:RG-29/10/2021-31643-C.K-85/29 md.) Başkanlıkta 27/6/1989\ntarihli ve 375 sayılı Kanun Hükmünde Kararnamenin ek 24 üncü maddesine göre\ndenetçi ve denetçi yardımcısı istihdam edilir. (Mülga ikinci cümle:RG-4/10/2024-32682-C.K.-164/6\nmd.) (3) (Ek:RG-29/10/2021-31643-C.K-85/29 md.) (Mülga:RG-4/10/2024-32682-C.K.-164/6\nmd.) (4) Başkanlıkta 27/671989\ntarihli ve 375 sayılı Kanun Hükmünde Kararnamenin ek 26 ncı maddesine göre özel\nbilgi ve uzmanlığı gerektiren işlerde sözleşmeyle uzman istihdam edilebilir. Çalışma grupları MADDE 167 – (Değişik:RG-29/10/2021-31643-C.K-85/30\nmd.) (1) Başkanlık merkez ve taşra teşkilatında,\ngörev alanına giren  hizmetleri yürütmek üzere çalışma grupları oluşturulabilir.\nGerekli görülmesi halinde, bakanlıklar, kamu kurum ve kuruluşları,\nüniversiteler, meslek kuruluşları, sivil toplum kuruluşları, özel sektör\ntemsilcileri ve konu ile ilgili uzmanlar çalışma gruplarına dahil edilebilir. Geçiş hükümleri GEÇİCİ MADDE 1 - (Ek:RG-29/10/2021-31643-C.K-85/31 md.) (1) Bu maddenin yürürlüğe\ngirdiği tarih itibarıyla Göç İdaresi Başkanlığında Genel Müdür, Genel Müdür\nYardımcısı, Yabancılar Dairesi Başkanı, Uluslararası Koruma Dairesi Başkanı,\nİnsan Ticareti Mağdurlarını Koruma Dairesi Başkanı, Göç Politika ve Projeleri\nDairesi Başkanı, Uyum ve İletişim Dairesi Başkanı, Düzensiz Göçle Mücadele\nDairesi Başkanı, Bilgi Teknolojileri Dairesi Başkanı, Strateji Geliştirme\nDairesi Başkanı, Personel Dairesi Başkanı, Destek Hizmetleri Dairesi Başkanı,\nEğitim Dairesi Başkanı kadrolarında bulunanların görevleri hiçbir işleme gerek\nkalmaksızın sona erer. (2) Mevzuatta Göç İdaresi\nGenel Müdürlüğüne yapılan atıflar Göç İdaresi Başkanlığına, Göç İdaresi Genel\nMüdürüne yapılan atıflar ise Göç İdaresi Başkanına yapılmış sayılır. Devir işlemleri GEÇİCİ MADDE 2-\n(Ek:RG-21/11/2023-32376-C.K-155/7 md.) (1) Başkanlığın görev alanına\ngiren konularla ilgili; Bakanlık İller İdaresi Genel Müdürlüğünün kullanımında\nolan her türlü taşınır, taşınmaz, taşıt, araç, gereç, malzeme, demirbaş, bu\nGenel Müdürlüğe ait yazılı ve elektronik ortamdaki her türlü kayıtlar ve\ndokümanlar ile veri tabanları ve hizmet sunucuları bilgi sistemleri,\nyürütülen/yürütülecek projeler, taraf olunan protokol ve sözleşmelerden doğan\nhak ve yükümlülükler Başkanlığa devredilmiş sayılır. (2) Bu maddenin uygulanmasına\nilişkin hususlarda ortaya çıkabilecek tereddütleri gidermeye Bakan yetkilidir. ONDÖRDÜNCÜ BÖLÜM Harita Genel Müdürlüğü Amaç ve kapsam MADDE 168 - (1) Bu\nBölümün amacı; Harita Genel Müdürlüğünün kuruluş, teşkilat, görev, yetki\nve sorumluluklarına ilişkin usul ve esasları düzenlemektir. Genel Müdürlük ve görevleri MADDE 169 - (1) Harita Genel\nMüdürlüğü, Milli Savunma Bakanlığının bağlı kuruluşudur. (2) Harita Genel Müdürlüğü; a) Savunma, güvenlik ve\nistihbarat ile kalkınma, eğitim ve bilimsel araştırma amaçlı yurtiçi ve\nyurtdışına ait temel harita ve harita bilgileri ile coğrafi verilerin üretimi, b) Tapu ve Kadastro Genel\nMüdürlüğü ile işbirliği yaparak adı geçen Genel Müdürlük için lüzumlu haritalar\nile bütün bakanlıklar ile diğer kamu kurum ve kuruluşların lüzum göstereceği\nharitaların, Bakanlıklararası Harita\nİşlerini Koordinasyon ve Planlama Kurulunca tespit edilen evsaf, zaman ve miktarda\nalımı ve basımı ile yükümlüdür. (3) Bakanlıklar veya kamu\nkurum ve kuruluşları, mesleki ve teknik ihtiyaçlarının gerektirdiği 1/5000 ve\ndaha büyük ölçekli haritaları yapabilir veya yerli gerçek ve tüzelkişilere\nyaptırabilir. (4) Harita Genel Müdürlüğünün\nhizmet birimleri, görevleri ve diğer ilgili hususlar yönetmelikle düzenlenir. (5) Harita Genel Müdürlüğünün\ngiderleri Milli Savunma Bakanlığı bütçesinden karşılanır. Bakanlıklararası Harita\nİşlerini Koordinasyon ve Planlama Kurulu MADDE 170 - (1) Harita\nGenel Müdürlüğünün yapacağı bütün işlerin miktarı ile bunların, talep eden\nkurumun ihtiyacına uygun teknik vasıf ve esasları Bakanlıklararası Harita\nİşlerini Koordinasyon ve Planlama Kurulunca tespit olunur. (2) Kurul, Harita Genel\nMüdürünün başkanlığında, bu maddeye göre belirlenen bakanlıklar ile kurum ve\nkuruluşlarının temsilcilerinden oluşur.  Kurul yılda en az bir kez Harita\nGenel Müdürünün daveti üzerine toplanır. (3) Tapu ve Kadastro Genel Müdürlüğünün \nyapacağı kadastral harita ve planlarla identifikasyon işlerinin miktar, zaman,\nteknik evsaf ve esasları da bu Kurul tarafından tespit olunur. (4) Bakanlıklar ve kamu kurum\nve kuruluşları, bizzat yapmayı veya yerli gerçek ve tüzelkişilere  yaptırmayı\nplanladıkları 1/5000 ölçekli haritalar hakkında, Kurul Başkanlığına bilgi verirler. (5) Kurulun oluşumu, birer\ntemsilci ile katılacak bakanlıklar ile kurum ve kuruluşların isimleri, kurulun\nçalışma esasları ile yapacağı işler Milli Savunma Bakanlığı tarafından\nhazırlanacak bir yönetmelikle tespit olunur. (6) Kurulca alınan kararlar,\nMilli Savunma Bakanlığının onayı ile kesinleşir. (7) Harita Genel Müdürlüğü ile\nTapu ve Kadastro Genel Müdürlüğü, yıllık programı aksatmamak kaydıyla lüzum\ngörecekleri acil işleri de yapmakta yetkilidirler. (8) Bütün bakanlıklar ve kamu\nkurumlarının harita talepleri her yıl en geç Ağustos ayına kadar Harita Genel\nMüdürlüğüne yazılı olarak bildirilir. Coğrafi Veri Merkezi MADDE 171 – (1)\nSavunma, güvenlik, istihbarat ve kalkınma maksatlı çalışan kurum ve\nkuruluşların temel coğrafi veri ihtiyaçlarının karşılanması amacıyla Harita\nGenel Müdürlüğüne bağlı olarak Coğrafi Veri Merkezi kurulmuştur. Harita, harita bilgisi ve\ncoğrafi verilere yönelik mal ve sunulan hizmet bedellerinin ödenmesi MADDE 172-  (Başlığı\nile Birlikte Değişik:RG-18/9/2020-31248-C.K-67/9 md.) (1) Kamu idareleri Harita\nGenel Müdürlüğünden talep edecekleri mal ve hizmet sunum bedellerinin ödemesini\naşağıda belirtildiği şekilde gerçekleştirir: a) Genel bütçe kapsamındaki\nkamu idarelerince talep edilen mal ve hizmet sunum bedelleri, Harita Genel\nMüdürlüğünce kullanılmak üzere, Milli Savunma Bakanlığı bütçesinin ilgili\ntertiplerine aktarılır. b) Özel bütçeli kamu idareleri\nile diğer kamu idarelerince talep edilen mal ve hizmet sunum bedelleri, Harita\nGenel Müdürlüğünün muhasebe hizmetlerini yürüten muhasebe biriminin ilgili\nhesabına yatırılır. (2) Yerli ve yabancı gerçek ve\ntüzel kişilerin talep edecekleri mal ve hizmet sunum bedelleri Harita Genel\nMüdürlüğünün muhasebe hizmetlerini yürüten muhasebe biriminin ilgili hesabına\nyatırılır. (3) (İptal fıkra: Anayasa\nMahkemesi’nin 4/5/2023 tarihli ve E.: 2020/89, K:2023/85 sayılı Kararı ile.) Atıflar MADDE\n173 - (1) Mevzuatta Harita Genel Komutanlığına yapılan atıflar Harita Genel\nMüdürlüğüne yapılmış sayılır. ONBEŞİNCİ BÖLÜM Helal Akreditasyon Kurumu Amaç ve kapsam MADDE 174 - (1) Bu Bölümün\namacı, helal uygunluk değerlendirme kuruluşlarını akredite etmek, bu\nkuruluşların ulusal veya uluslararası standartlara göre faaliyette\nbulunmalarını ve bu suretle düzenledikleri belgelerin ulusal ve uluslararası\nalanda kabulünü temin etmek üzere kamu tüzel kişiliğini haiz, idari ve mali\nözerkliğe sahip, özel bütçeli Helal Akreditasyon Kurumunun kuruluş, teşkilat,\ngörev ve yetkilerine ilişkin esasları düzenlemektir. (2) Helal Akreditasyon Kurumu,\nbu Bölümde hüküm bulunmayan hâllerde özel hukuk hükümlerine tabidir. Tanımlar MADDE 175 - (1) Bu\nBölümün uygulanmasında; a) Bakan: Ticaret Bakanını, b) Bakanlık: Ticaret\nBakanlığını, c) Başkan: Yönetim Kurulu\nBaşkanını, ç) Helal akreditasyon: Helal\nuygunluk değerlendirme alanında faaliyet gösteren kuruluşların Kurum tarafından\nulusal ve uluslararası kabul görmüş teknik kriterlere göre değerlendirilmesi,\nyeterliğinin onaylanması, düzenli aralıklarla denetlenmesi ve izlenmesini, d) Helal uygunluk\ndeğerlendirme kuruluşu: Ulusal ve uluslararası kabul görmüş teknik kriterlere\ngöre helal uygunluk değerlendirme faaliyeti gösteren kuruluşu, e) Kurum: Helal Akreditasyon\nKurumunu, f) Standart: Üzerinde\nmutabakat sağlanmış ve standart uygulama yetkisini haiz bir kurumca onaylanmış,\nmevcut şartlar altında en uygun seviyede bir düzen kurulmasını amaçlayan, ortak\nve tekrar eden kullanımlar için faaliyetler ve sonuçlarıyla ilgili kurallar,\nkılavuzlar veya karakteristikler ihtiva eden dokümanı, ifade eder. Kuruluş, görev ve yetkiler [61] MADDE 176 - (1) Bu\nBölümde verilen görevleri yerine getirmek üzere Ticaret Bakanlığı ile ilgili,\nkısa adı HAK olan Helal Akreditasyon Kurumu kurulmuştur. (2) HAK, ülkemizde helal\nakreditasyon hizmeti sunma yetkisini haiz tek Kurum olup görev ve yetkileri\nşunlardır: a) Ülkemizde ve yurt dışında yerleşik\nhelal uygunluk değerlendirme kuruluşlarına helal akreditasyon hizmeti sunmak,\nhelal akreditasyon ile ilgili kıstas ve tedbirleri belirlemek ve bunları\nuygulamak. b) Faaliyet alanı kapsamında,\nuluslararası ve bölgesel akreditasyon birlikleri ve örgütleri nezdinde\nTürkiye’yi temsil etmek, bunlara üye olmak, yönetimlerinde görev almak veya bu\nkuruluşların merkezi olarak hizmet vermek, ikili veya çok taraflı karşılıklı\ntanıma anlaşmalarını imzalamak, akreditasyon kuruluşları ve akreditasyon\nkuruluşu bulunmayan ülkelerdeki helal akreditasyon ile ilgili kurum ve\nkuruluşlarla ilişkiler kurmak, işbirliğinde bulunmak. c) Helal akreditasyon\nkonusunda her türlü bilimsel ve teknik incelemeleri gerçekleştirmek, helal\nakreditasyonun önemini artırıcı faaliyetler yapmak, bu kapsamda eğitim vermek,\naraştırma ve yayın yapmak veya yaptırmak,\nulusal ve uluslararası kongre, seminer ve benzeri toplantılar düzenlemek. ç) Kurumun faaliyetlerinin\nicrası için hizmet almak, taşınır ve taşınmaz satın almak, yaptırmak, satmak, kiralamak. d) Mevzuatla verilen diğer\ngörevleri yerine getirmek. (3) (Ek:RG-5/2/2019-30677-CK-30/2) Bu Cumhurbaşkanlığı Kararnamesi ve diğer mevzuatla Türk Akreditasyon Kurumuna\nverilen görev ve yetkiler saklıdır. (4) Kurum, helal uygunluk\ndeğerlendirme kuruluşlarının gerçekleştirdikleri faaliyetleri icra edemez,\nverdikleri hizmetleri sunamaz, bir helal uygunluk değerlendirme kuruluşunda\nhissedar olamaz ve bu kuruluşlara danışmanlık hizmeti veremez. (5) (Ek: RG-24/7/2018-30488\n- CK-14/26 md.) Kurumun gelirleri şunlardır: a) Genel bütçeden yapılacak\nyardımlar, b) Akredite kuruluşlardan\nalınacak yıllık akreditasyon kullanım ücreti, c) Yapılan hizmetler karşılığı\nalınacak ücretler, ç) Kurumun tarafsızlığını ve bağımsızlığını etkilemeyecek her türlü\nyardım, bağış ve sair gelirler, d) Diğer gelirler. Organlar MADDE 177 - (1) Kurumun\norganları şunlardır: a) Yönetim Kurulu, b) Danışma Kurulu, c) Genel Sekreterlik. Yönetim Kurulu MADDE 178 - (1) Yönetim\nKurulu, Kurumun karar organıdır. Yönetim Kurulu, Başkan ve dört üye olmak üzere\ntoplam beş üyeden oluşur. Kurumu Başkan temsil eder. Bakan tarafından Başkanın\nyokluğunda Kurumu temsil etmek üzere Yönetim Kurulu üyeleri arasından\nBaşkanvekili atanır. Başkan hariç Yönetim Kurulu üyelerinin görev süreleri üç\nyıldır ve görev süresi biten Yönetim Kurulu üyesi tekrar atanabilir. (Ek\ncümle: RG-13/9/2018-30534 - CK-17/4 md.) Başkan, Türkiye İstatistik\nKurumu Başkanına denktir ve tam zamanlı sözleşmeli olarak istihdam edilir. [62] (2) Bir helal uygunluk\ndeğerlendirme kuruluşu ile idari ve mali ilişkisi veya bu kuruluşların karar\nalıcı mercilerinde bulunan kişilerle birinci dereceden kan ve kayın hısımlığı\nya da evlilik ilişkisi bulunanlar, Yönetim Kurulu Başkanı ve üyesi olamaz. (3) Yönetim Kurulu\nüyeliklerinden birinin herhangi bir nedenle boşalması hâlinde, boşalan üyeliğe\nen geç bir ay içinde atama yapılır. (4) Yönetim Kurulu, Başkanın\nçağrısı üzerine ayda asgari bir kez olmak üzere en az üç üyenin katılımı ile\ntoplanır ve üye tam sayısının salt çoğunluğu ile karar alır. Oylamalarda\nçekimser oy kullanılamaz. Başkanın dışında en az üç üyenin talep etmesi hâlinde\n Kurul, Başkan tarafından beş gün içinde toplantıya çağrılır. Toplantıları\nBaşkan yönetir. (5) Yönetim Kurulunun görev ve\nyetkileri şunlardır: a) Çalışma programını onaylamak,\nbütçe teklifini Bakana sunmak. b) Helal akreditasyona ilişkin\npolitika önerilerine, strateji ve hedeflere ilişkin çalışmalar ve gerekli\ngüncellemeleri yapmak. c) Helal akreditasyona yönelik\nusul ve esasları belirlemek, bu usul ve esaslar çerçevesinde işlemlerin\nsonuçlanmasını sağlamak. ç) Görevleri ile ilgili\nkonularda inceleme, araştırma ve proje yaptırmak, bu amaçla mal ve hizmet satın\nalınmasına karar vermek, ihtiyaç duyulması hâlinde belirlenecek bilirkişilerden\nhizmet satın alımına karar vermek. d) Akredite kuruluşlardan\nalınacak yıllık akreditasyon kullanım ücreti ve verilen hizmetler karşılığında\nalınacak ücretler ile Kurum adına görevlendirilen bilirkişilere yapılacak\nödemelere ilişkin esasları tespit ederek Bakan onayına sunmak. e) Görevlerini yerine\ngetirmesi için ihtiyaç duyulan taşınmazların satın alınması, yaptırılması,\nsatılması ve kiralanmasına ilişkin teklifleri Bakan onayına sunmak. f) Kurum faaliyetlerindeki\nihtiyaçlara göre personel ve organizasyon ihtiyacını belirlemek, personelin işe\nalınması ve diğer işlemlerle ilgili karar vermek. g) Yurt içinde ve yurt\ndışında, helal akreditasyonun önemini artırmaya ve kamuoyunun\nbilgilendirilmesine yönelik faaliyetlerin yapılmasına karar vermek. ğ) Kurum faaliyetlerine\nyönelik yönetmelik, tebliğ, genelge ve benzeri düzenlemeleri görüşüp karar\nvermek. h) Helal akreditasyon\nkararlarını ve karar alma süreçlerini izlemek ve gerekli tedbirleri almak. ı) Şikâyet ve itirazları\ndeğerlendirmeye yönelik usul ve esasları belirlemek. i) İlgili mevzuat çerçevesinde\nuluslararası ve bölgesel akreditasyon birlikleri ve örgütleri ile diğer\nülkelerin akreditasyon kuruluşlarıyla karşılıklı tanıma anlaşmalarının\nimzalanmasına karar vermek, diğer ülkelerin akreditasyon kuruluşları ile iş\nbirliği yapmak, görev alanı ile ilgili uluslararası veya bölgesel kuruluşlara\nüye olunmasına ve Kurumun bu kuruluşlar nezdinde temsil edilmesine karar vermek. j) Yurt içinde ofisler\nkurulmasına ilişkin teklifleri Bakan onayına sunmak. k) Kurumun ihtiyaçlarına göre\nalt hizmet birimleri ile geçici veya sürekli çalışma grupları, komiteler ve\nbilirkişi komiteleri kurmak. l) Yardım, bağış ve sair\ngelirlerin kabul edilmesine karar vermek. m) Genel Sekreter tarafından\nyapılan düzenlemeleri görüşüp karara bağlamak. (6) (İptal fıkra:Anayasa\nMahkemesinin 30/11/2022 tarihli ve E.:2019/38; K.:2022/148 sayılı Kararı ile) Danışma Kurulu MADDE 179 - (1) Danışma\nKurulu; Bakan tarafından belirlenen bakanlık temsilcileri ile Diyanet İşleri\nBaşkanlığı, Bankacılık Düzenleme ve Denetleme Kurumu, Sermaye Piyasası Kurulu,\nKüçük ve Orta Ölçekli İşletmeleri Geliştirme ve Destekleme İdaresi Başkanlığı,\nTürk Akreditasyon Kurumu, Türk İşbirliği ve Koordinasyon Ajansı Başkanlığı,\nTürk Standardları Enstitüsü, Türkiye Bilimsel ve Teknolojik Araştırma Kurumu,\nYükseköğretim Kurulu, Türkiye İhracatçılar Meclisi, Türkiye Odalar ve Borsalar\nBirliği, Dış Ekonomik İlişkiler Kurulu, Türkiye Katılım Bankaları Birliği,\nTürkiye Sermaye Piyasaları Birliği, Türkiye Sigorta, Reasürans ve Emeklilik\nŞirketleri Birliği, Türkiye Esnaf ve Sanatkârları Konfederasyonu, Türkiye Ziraat\nOdaları Birliği, Seyahat Acentaları Birliği, Müstakil Sanayici ve İşadamları\nDerneği, Türk Sanayicileri ve İşadamları Derneği, Türkiye Otelciler Birliği Derneği,\nTürkiye Süt, Et, Gıda Sanayicileri ve Üreticileri Birliği Derneği, Beyaz Et\nSanayicileri ve Damızlıkçıları Birliği Derneği, Ulusal Kırmızı Et Konseyi,\nUlusal Hububat Konseyi, Ulusal Pamuk Konseyi, Ulusal Süt Konseyi, Ulusal\nTurunçgil Konseyi, Ulusal Baklagil Konseyi, Ulusal Zeytin ve Zeytinyağı Konseyi,\nUlusal Fındık Konseyi, Ulusal Çay Konseyi ve en fazla üyeye sahip tüketici\nörgütü tarafından bildirilen birer temsilciden oluşur. Danışma Kurulu\nüyelerinin görev süresi üç yıldır. Görev süresi biten üyeler tekrar\nbildirilebilir. Danışma Kurulu üyeliklerinden birinin boşalması hâlinde, kalan\nsüreyi tamamlamak üzere ilgili kurum veya kuruluş tarafından otuz gün\niçerisinde yeni temsilci bildirilir. (2) Yönetim Kurulu Başkanı,\nDanışma Kurulu toplantılarına da başkanlık eder. (3) Danışma Kurulu yılda en az\nbir kez toplanır. (4) İhtiyaç görülmesi hâlinde,\nYönetim Kurulunca birinci fıkrada sayılanların dışında ilgili görülen ulusal ve\nuluslararası kuruluşlardan Danışma Kurulu toplantılarına temsilci davet edilebilir. (5) Danışma Kurulunun görev ve\nyetkileri şunlardır: a) Kurumun talep ettiği\nkonulara yönelik inceleme yapmak, görüş oluşturmak ve önerilerde bulunmak. b) Helal akreditasyonla ilgili\npolitika, strateji ve hedeflerin belirlenmesine yönelik tavsiyelerde bulunmak. c) Kurumun tanıtımına,\nönceliklerine, sorunlarına ve çözüm önerilerine yönelik tavsiyelerde bulunmak. ç) Kurumun ihtiyaç\nduyabileceği alanlarda bilimsel ve akademik çalışmalara destek verilmesine\nilişkin tavsiyelerde bulunmak. d) Kurumun tarafsızlığının\nkorunmasını teminen Yönetim Kuruluna tavsiyelerde bulunmak. (6) Danışma Kurulunun çalışma\nusul ve esasları yönetmelikle belirlenir. Genel Sekreterlik MADDE 180 - (1) Genel\nSekreterlik, Genel Sekreter ile Genel Sekretere bağlı daire başkanlıklarından\noluşur. (2) Genel Sekreterin, bir helal\nuygunluk değerlendirme kuruluşu ile idari ve mali ilişkisi veya bu kuruluşların\nkarar alıcı mercilerinde bulunan kişilerle birinci dereceden kan ve kayın\nhısımlığı ya da evlilik ilişkisi bulunamaz. (3) Genel Sekreterin görev ve\nyetkileri şunlardır: a) İlgili kuruluşlar arasında\nhelal akreditasyon konusunda koordinasyonu sağlamak. b) Hizmet birimleri arasında\nkoordinasyonu sağlamak. c) Temel politika ve\nstratejilerin uygulanmasını sağlamak ve izlemek. ç) Kurumun stratejik planını,\nyıllık faaliyet programını ve bütçe teklifini hazırlayarak Yönetim Kuruluna\nsunmak, bunların uygulanmasını sağlamak, yıl sonu faaliyet raporunu hazırlamak. d) Personelin yeterlik ve\nyetkinliklerinin sağlanması, artırılması ve sürdürülebilmesi için gerekli\nçalışmaları yapmak ve tedbirleri almak. e) Personelin hizmet\nbirimlerine dağılımını yapmak. f) Yönetim Kurulu tarafından\nverilecek görevleri yapmak. Hizmet birimleri MADDE 181 - (1) Kurumun\nhizmet birimleri ve görevleri şunlardır: a) Helal Akreditasyon Dairesi\nBaşkanlığı: Helal uygunluk değerlendirme faaliyetleri yapan kuruluşların helal\nakreditasyon başvurularının incelenmesi ve sonuçlandırılması işlemlerini yapar.\nAkredite edilen kuruluşları izler ve denetler. Genel Sekreter tarafından\nverilen diğer görevleri yapar. b) Uluslararası İlişkiler\nDairesi Başkanlığı: Uluslararası ve bölgesel akreditasyon birlikleri ve\nörgütleri nezdindeki çalışmaları takip eder, gerekli hazırlıkları yapar. Helal\nakreditasyon alanındaki anlaşmaların ve sistemlerin oluşumuna ve yürütülmesine\nkatkı sağlar. Diğer ülkelerdeki helal akreditasyon ile ilgili kurum ve\nkuruluşlarla ilişkiler kurar ve iş birliğini geliştirir. Karşılıklı tanıma\nanlaşmalarının imzalanmasına yönelik müzakereleri yürütür ve sonuçlandırır.\nHelal akreditasyon konusunda her türlü bilimsel ve teknik incelemeleri\ngerçekleştirir, helal akreditasyonun önemini artırıcı faaliyetler yapar, bu\nkapsamda eğitim verir, araştırma ve yayın yapar veya yaptırır, ulusal ve\nuluslararası kongre, seminer ve benzeri toplantılar düzenler. Genel Sekreter\ntarafından verilen diğer görevleri yapar. c) Personel ve Destek\nHizmetleri Dairesi Başkanlığı: Kurumun insan gücü planlaması ile insan\nkaynakları sisteminin geliştirilmesi ve performans ölçütlerinin oluşturulması\nkonusunda çalışmalar yapar. Kurum personelinin atama, eğitim, nakil, terfi,\nemeklilik ve benzeri özlük işlemlerini yürütür. Kurumun ihtiyacı olan bilgi\nişlem, yapım, satın alma, kiralama, bakım ve onarım ve benzeri her türlü idari,\nbütçe ve mali hizmetleri gerçekleştirir. Kurumun taşınır ve taşınmazlarına\nilişkin işlemleri ilgili mevzuat çerçevesinde yürütür. Kurumun genel evrak ve\narşiv faaliyetlerini düzenler ve yürütür. Kurumun sivil savunma ve seferberlik\nhizmetlerini planlar ve uygular. Kurumun yürürlüğe koyacağı düzenleyici işlem\nçalışmalarında destek hizmetlerini sunar. Helal akreditasyon alanında bütün\ntaraflarla yapılan sözleşmelerin gereklerini yerine getirir. Genel Sekreter\ntarafından verilen diğer görevleri yapar. Yurt dışı ofisler MADDE 182 - (1) Kurumun\nyurt dışında yürüteceği hizmetler için yurt dışında ofisler kurulabilir. Personelin statüsü,\nnitelikleri, atanması ve özlük hakları MADDE 183 - (1) Bu\nBölüm ve ilgili mevzuat ile Kuruma verilen görev ve hizmetler 14/7/1965 tarihli\nve 657 sayılı Devlet Memurları Kanununun ek 41 inci maddesine göre istihdam\nedilen Helal Akreditasyon Uzmanları ve Helal Akreditasyon Uzman Yardımcıları\nile diğer kadrolarda istihdam edilen personel eliyle yürütülür. (2) Merkezî yönetim\nkapsamındaki kamu idareleri ve kamu tüzel kişiliğini haiz kurumlarda görevli\nmemurlar ile diğer kamu görevlileri, 27/6/1989 tarihli ve 375 sayılı Kanun\nHükmünde Kararnamenin ek 25 inci maddesine göre geçici olarak Kurumda\ngörevlendirilebilir. GEÇİCİ MADDE 1- (Ek:\nRG-13/9/2018-30534 - CK-17/4 md.) (1) (İptal\nfıkra: Anayasa Mahkemesinin 29/12/2022 Tarihli ve E: 2018/149, K: 2022/163\nSayılı Kararı ile.) ONALTINCI BÖLÜM Kalkınma Ajansları Amaç ve kapsam MADDE 184 – (1) Bu\nBölümün amacı; kamu kesimi, özel kesim ve sivil toplum kuruluşları arasındaki\nişbirliğini geliştirmek, kaynakların yerinde ve etkin kullanımını sağlamak ve\nyerel potansiyeli harekete geçirmek suretiyle Cumhurbaşkanınca belirlenen\npolitikalarla uyumlu olarak bölgesel gelişmeyi hızlandırmak, gelişmenin sürdürülebilirliğini\nsağlamak, bölgeler arası ve bölge içi gelişmişlik farklarını azaltmak üzere oluşturulacak\nkalkınma ajanslarının kuruluş, görev ve yetkileri ile koordinasyonuna ilişkin\nusul ve esaslarını düzenlemektir. Tanımlar MADDE 185 – (1) Bu Bölümün\nuygulanmasında; a) Ajans: Kalkınma ajansını, b) Bölge: Ekli listede\nbelirtilen Düzey 2 İstatistikî Bölge Birimini, ifade eder. Kuruluş MADDE 186 – (1)\nAjanslar, bölgeler esas alınarak Cumhurbaşkanı kararı ile kurulur. Ajans\nmerkezinin bulunacağı il, Cumhurbaşkanı kararında belirtilir. (2) Ekli listede belirtilen\nbölgelerin yeniden düzenlenmesine ve kurulmuş olan ajansın kaldırılmasına\nCumhurbaşkanı yetkilidir. (3) Ajanslar, tüzel kişiliği\nhaiz ve bu Bölümde düzenlenmemiş bütün işlemlerinde özel hukuk hükümlerine\ntâbidir. Genel koordinasyon MADDE 187 – (1)\nAjansların ulusal düzeyde koordinasyonundan Sanayi ve Teknoloji Bakanlığı\nsorumludur. (2) Sanayi ve Teknoloji Bakanlığı; a) Bölgeler arası ve bölge içi\ngelişmişlik farklarını azaltıcı tedbirleri alır; plânlama, programlama ve\nprojelendirme konularında ajanslara rehberlik ve danışmanlık yapar, plân ve\nprogramların uygulanmasını izler ve değerlendirir. b) Ajansların kurumsal\nperformansları ile yürütülen programların performanslarının ölçülmesine dair usul\nve esasları belirleyerek, bunların değerlendirmesini yapar veya yaptırır. c) Bölgesel gelişmeye yönelik\niç ve dış kaynaklı fonların ajanslara tahsisi ile bunların kullanımına ilişkin\nusul ve esasları belirler. ç) Ajanslar arası işbirliğini\nsağlar ve ortak proje üretimini destekler. d) Ajansların işlevlerini\netkili ve verimli olarak yerine getirebilmesi için merkezî düzeyde ilgili\nulusal ve uluslararası kurum ve kuruluşlarla işbirliği ve koordinasyonu sağlar. [63] e) Ajansların yıllık çalışma\nprogramlarını onaylar. f) (Değişik:RG-14/7/2021-31541-C.K-80/1\nmd.) Genel sekreteri görevlendirir ve\ngörevden alır. g) Plân ve programlara,\nyapılacak desteklere, personelin nitelik ve istihdamına, bütçe ve muhasebe\nstandartlarının kullanımına, faaliyet raporlarına, izleme, değerlendirme ve\ndenetime ilişkin esas ve usuller ile yatırım destek ofislerinin çalışma usul ve\nesaslarını ilgili kamu kurum ve kuruluşlarının görüşünü alarak belirler. [64] Ajansın görev ve yetkileri MADDE 188 – (1) Ajansın\ngörev ve yetkileri şunlardır: [65] a) Yerel yönetimlerin plânlama\nçalışmalarına teknik destek sağlamak. b) Bölge plân ve\nprogramlarının uygulanmasını sağlayıcı faaliyet ve projelere destek olmak; bu\nkapsamda desteklenen faaliyet ve projelerin uygulama sürecini izlemek,\ndeğerlendirmek veya Ajans personel sayısının yeterli olmadığı durumda Sanayi ve\nTeknoloji Bakanlığının onayı ile izlemesini ve değerlendirmesini yaptırmak ve\nsonuçlarını Sanayi ve Teknoloji Bakanlığına bildirmek. [66] c) (Ek:RG-14/7/2021-31541-C.K-80/2\nmd.) Sanayi ve Teknoloji Bakanlığınca belirlenen usul ve esaslar çerçevesinde\nbüyüme potansiyeli taşıyan şirketlerin ve girişimcilerin desteklenmesine\nyönelik girişim sermayesi fonlarına katılım sağlamak. ç) Bölge plân ve programlarına\nuygun olarak bölgenin kırsal ve yerel kalkınma ile ilgili kapasitesinin\ngeliştirilmesine katkıda bulunmak ve bu kapsamdaki projelere destek sağlamak. d) (Değişik:RG-14/7/2021-31541-C.K-80/2\nmd.) Bölge plan ve programlarını dikkate alarak kapsamı ve usulleri Sanayi\nve Teknoloji Bakanlığı tarafından belirlenmek üzere bölgelerindeki diğer\nprojeleri izlemek. e) Bölgesel gelişme\nhedeflerini gerçekleştirmeye yönelik olarak kamu kesimi, özel kesim ve sivil\ntoplum kuruluşları arasındaki işbirliğini geliştirmek. f) Bölgesel gelişmeye yönelik\nAjansa tahsis edilen iç ve dış kaynaklı fonları, bölge plân ve programlarına\nuygun olarak kullanmak veya kullandırmak. g) Bölgenin kaynak ve\nolanaklarını tespit etmeye, ekonomik ve sosyal gelişmeyi hızlandırmaya ve\nrekabet gücünü artırmaya yönelik araştırmalar yapmak, yaptırmak, başka kişi,\nkurum ve kuruluşların yaptığı araştırmaları desteklemek. ğ) Bölgenin iş ve yatırım\nimkânlarının, ilgili kuruluşlarla işbirliği halinde ulusal ve uluslararası\ndüzeyde tanıtımını yapmak veya yaptırmak. h) Bölge illerinde\nyatırımcıların, kamu kurum ve kuruluşlarının görev ve yetki alanına giren izin\nve ruhsat işlemleri ile diğer idarî iş ve işlemlerini, ilgili mevzuatta\nbelirtilen süre içinde sonuçlandırmak üzere tek elden takip ve koordine etmek. ı) Yönetim, üretim, tanıtım,\npazarlama, teknoloji, finansman, örgütlenme ve işgücü eğitimi gibi konularda,\nilgili kuruluşlarla işbirliği sağlayarak küçük ve orta ölçekli işletmelerle\nyeni girişimcileri desteklemek. i) Türkiye’nin katıldığı ikili\nveya çok taraflı uluslararası programlara ilişkin faaliyetlerin bölgede\ntanıtımını yapmak ve bu programlar kapsamında proje geliştirilmesine katkı\nsağlamak. j) Ajansın faaliyetleri, malî\nyapısı ve ajansla ilgili diğer hususların güncel olarak yayımlanacağı bir\ninternet sitesi oluşturmak. Bilgi toplama MADDE 189 – (1) Ajans,\ngörevleri kapsamında gerekli gördüğü bilgileri kurum ve kuruluşlardan istemeye\nyetkilidir. Kendilerinden bilgi istenilenler bu bilgileri zamanında vermekle yükümlüdür. Teşkilat yapısı MADDE 190 – (1) Ajansın\nteşkilat yapısı aşağıdaki gibidir: a) Kalkınma kurulu. b) Yönetim kurulu. c) Genel sekreterlik. ç) Yatırım destek ofisleri. Kalkınma kurulu MADDE 191 – (1)\nBölgesel gelişme hedefine yönelik olarak bölgedeki kamu kurum ve kuruluşları,\nözel kesim, sivil toplum kuruluşları, üniversiteler ve yerel yönetimler\narasında işbirliğini geliştirmek ve ajansı yönlendirmek üzere kalkınma kurulu\noluşturulur. (2) Kalkınma kurulu, illerin\ndengeli şekilde temsilini sağlayacak yapıda, en fazla elli üyeden oluşur. [67] (3) Kalkınma kuruluna temsilci\ngönderecek kamu kurum ve kuruluşları ile özel kesim ve sivil toplum\nkuruluşlarının gönderecekleri temsilcilerin sayısı, görev süresi ve diğer\nhususlar  Cumhurbaşkanı kararı ile belirlenir. (4) Kalkınma kurulu, yapacağı\nilk toplantıda kendi üyeleri arasından bir Başkan ve bir Başkan Vekili seçer.\nBaşkan ve Başkan Vekilinin görev süresi iki yıldır. (5) Başkan ve Başkan Vekilinin\ntemsil ettiği kurum ile mensubiyeti sona erdiğinde Kurul Başkanlığı ve Başkan\nVekilliği görevleri de sona erer ve ilk toplantıda yeniden Başkan ve Başkan\nVekili seçimi yapılır. (6) Kalkınma kurulu, Kurul\nBaşkanının daveti üzerine yılda en az iki defa toplanır. Ayrıca Kurul, üye tam\nsayısının beşte birinin talebi üzerine Kurul Başkanı tarafından toplantıya\nçağrılır. (7) Kalkınma kurulu, üye tam\nsayısının yarıdan bir fazlası ile toplanır, katılanların çoğunluğu ile karar\nalır. Toplantı yetersayısı sağlanamayan hallerde onbeş günü aşmayacak şekilde\nyeni toplantı tarihi Başkan tarafından belirlenir ve bu toplantıda toplantı\nyetersayısı aranmaz. Kalkınma kurulunun görev ve\nyetkileri MADDE 192 – (1)\nKalkınma kurulunun görev ve yetkileri şunlardır: a) Tek ilden oluşan bölgelerde\nyönetim kurulunda yer alacak özel kesim ve/veya sivil toplum kuruluşları\ntemsilcilerini ve iki katı yedeklerini sırasıyla seçmek. b) (Değişik:RG-14/7/2021-31541-C.K-80/4\nmd.) Ajansın çalışma programı taslağı, yıllık faaliyet raporları ile\nSayıştay ve mali yönetim yeterliği denetim raporlarını görüşmek, değerlendirmek\nve yönetim kuruluna önerilerde bulunmak. c) Bölgenin sorunlarına ve\nçözüm önerilerine, tanıtımına, potansiyeline ve  önceliklerine \nyönelik olarak yönetim kuruluna tavsiyelerde bulunmak. ç) Toplantı sonuçlarını Sanayi\nve Teknoloji Bakanlığına raporlamak ve toplantıya ilişkin bir sonuç bildirisi\nyayımlamak. Yönetim kurulu MADDE 193 – (1) Yönetim\nkurulu, ajansın karar organıdır. (2) (Değişik:RG-14/7/2021-31541-C.K-80/5\nmd.) Yönetim kurulu, tek ilden oluşan bölgelerde vali, büyükşehir belediye\nbaşkanı, ajans genel sekreteri, sanayi odası başkanı, ticaret odası başkanı ile\nkalkınma kurulu tarafından özel kesim ve/veya sivil toplum kuruluşlarından\nseçilecek üç temsilciden; birden fazla ilden oluşan bölgelerde il valileri,\nbüyükşehir belediye başkanları veya büyükşehir olmayan illerde il merkez\nbelediye başkanları, ajans genel sekreteri, büyükşehir olmayan illerin il genel\nmeclisi başkanları ve ticaret ve sanayi odası başkanlarından oluşur. Birden\nfazla ilden oluşan bölgelerdeki illerde; ticaret ve sanayi odalarının ayrı ayrı\nkurulmuş bulunması halinde ticaret ve sanayi odası başkanlarının ikisi de\nkurumlarını temsil ederler. (İptal cümle: Anayasa Mahkemesi’nin 13/10/2022\ntarihli ve E.: 2021/99, K.: 2022/119 sayılı Kararı ile.) (3) Ajansı, yönetim kurulu\nbaşkanı temsil eder. Yönetim kurulunun başkanı validir. Yönetim kurulu ilk\ntoplantısında üyeleri arasından bir başkan vekili seçer. (4) Birden fazla ilden oluşan\nbölgelerde yönetim kurulu başkanlığı; ilk yıl Ajans merkezi olarak tespit edilen\nilin valisi tarafından, müteakip yıllarda illerin alfabetik sırasına göre bölgedeki\nvaliler tarafından birer yıl süreyle dönüşümlü olarak yürütülür. (5) Tek ilden oluşan\nbölgelerde kalkınma kurulu tarafından seçilen yönetim kurulu üyelerinin görev\nsüresi iki yıl olup görev sürelerini tamamlamadan herhangi bir şekilde\nüyeliklerinin sona ermesi halinde kalan süreleri sırasına göre yedek üyelerce\ntamamlanır. Görevi sona eren üyeler tekrar seçilebilir. Yönetim kurulu üyeliği,\nüyelerin temsil ettikleri kurum ve kuruluşlardaki görevlerini sürdürmelerine\nengel teşkil etmez. (6) Yönetim kurulu üyeleri\najans ile ilgili gizlilik taşıyan bilgileri ve bu Bölümün uygulanması sırasında\nöğrendikleri çalışma alanlarındaki sırları, görevlerinden ayrılmış olsalar bile\nifşa edemezler, kendilerinin veya başkalarının menfaatine kullanamazlar. (7) Yönetim kurulu üyeleri,\nkendileri, eşleri ve ikinci dereceye kadar kan ve kayın hısımlarını doğrudan\nilgilendiren konular ile sahibi ya da ortağı oldukları ticarî işletmelere ve\ntemsil ettikleri kurumlara ilişkin toplantıya ve oylamaya katılamaz. [68] (8) (Değişik:RG-14/7/2021-31541-C.K-80/5\nmd.) Yönetim kurulu, başkanın daveti üzerine üye tamsayısının yarısından\nbir fazlası ile en az iki ayda bir toplanır. İhtiyaç duyulması halinde üyelerin\ntamamı veya bir kısmı, telekonferans veya benzeri iletişim araçları kullanarak\nda toplantılara katılabilir. Yönetim kurulu toplantılarına başkanın yokluğunda\nbaşkan vekili başkanlık eder. (9) Yönetim kurulu, toplantıya\nkatılanların oy çokluğu ile karar alır. Eşitlik durumunda, başkanın oyu yönünde\nkarar alınır. (10) (Mülga:RG-14/7/2021-31541-C.K-80/5\nmd.) Yönetim kurulunun görev ve\nyetkileri MADDE 194 – (1) Yönetim\nkurulunun görev ve yetkileri şunlardır: a) Yıllık çalışma programını\nkabul etmek ve Sanayi ve Teknoloji Bakanlığının onayına sunmak. b) Yıl içinde ihtiyaçlara göre\nbütçeyi revize etmek. c) Yıllık malî raporu ve kesinleşen\nbütçe sonuçlarını onaylamak. ç) Taşınır ve taşınmaz mal\nalımı, satımı ve kiralanması ile hizmet alımına karar vermek. d) (Mülga:RG-14/7/2021-31541-C.K-80/6\nmd.) e) Ajans bütçesini onaylamak\nve Sanayi ve Teknoloji Bakanlığına göndermek. f) (Değişik:RG-14/7/2021-31541-C.K-80/6\nmd.) Genel sekreterlik tarafından sunulan program, proje ve faaliyetlerin\ndesteklenmesine ilişkin teklifleri onaylamak. g) Ajansa yapılacak bağış ve\nhibeleri kabul etmek. ğ) Personelin işe alınması ve\nişine son verilmesine karar vermek. h) (Mülga:RG-14/7/2021-31541-C.K-80/6\nmd.) ı) Taşıt dışındaki taşınır\nmalların alımı, satımı ve  kiralanması ile  hizmet alımı konularında\ngenel sekreterin yetkili olacağı sınırları tespit etmek. i) (Ek:RG-14/7/2021-31541-C.K-80/6\nmd.) Ajansın denetimi sonucunda oluşturulan raporları görüşmek,\ndeğerlendirmek ve raporlarda yer alan bulgulara ilişkin gerekli tedbirleri almak. (2) Yönetim kurulu gerekli\ngördüğü hallerde (…) yetkilerinden bir kısmını, sınırlarını açıkça belirlemek\nşartıyla genel sekretere devredebilir. [69] Genel sekreterlik MADDE 195 – (1) Genel\nsekreterlik ajansın icra organıdır. Genel sekreterliğin ve yatırım destek\nofislerinin en üst amiri genel sekreterdir. Genel sekreter  yönetim kuruluna\nkarşı sorumludur. Genel sekreterin görev ve\nyetkileri MADDE 196 – (1) Genel\nsekreterin görev ve yetkileri şunlardır: [70] a) Yönetim kurulu kararlarını\nuygulamak. b) Yıllık çalışma programı ile\nbütçeyi hazırlamak ve yönetim kuruluna sunmak. c) Ajans gelirlerini toplamak,\nbelirlenecek usul ve esaslar ile bütçe ve yönetim kurulu kararlarına uygun\nolarak harcamaları yapmak. ç) Yönetim kurulu tarafından\ntespit edilecek sınırlar içerisinde, taşıt dışındaki taşınır malların alımına,\nsatımına, kiralanmasına ve hizmet alımına karar vermek. d) (Ek:RG-14/7/2021-31541-C.K-80/7\nmd.) Altı aylık ara rapor ile yıllık faaliyet raporunu kalkınma kurulu ile\nyönetim kuruluna sunmak ve Sanayi ve Teknoloji Bakanlığına göndermek. e) (Ek:RG-14/7/2021-31541-C.K-80/7\nmd.) Çalışma birimlerini ve bunlar arasındaki iş bölümünü belirlemek. f) (Değişik:RG-14/7/2021-31541-C.K-80/7\nmd.) Ajansın doğrudan veya bölgedeki kişi, kurum ve kuruluşlarla birlikte proje\ngeliştirmesini sağlamak ve bu kişi, kurum ve kuruluşların proje üretme ve uygulama\nkapasitesini geliştirici faaliyetlerde bulunmak. g) Özel kesim, sivil toplum\nkuruluşları ve yerel yönetimlerin proje ve faaliyet tekliflerini\ndeğerlendirerek malî destek sağlamak üzere yönetim kuruluna öneri götürmek. ğ) Desteklenen proje ve\nfaaliyetleri izlemek, değerlendirmek, denetlemek ve raporlamak. h) Bölgesel kalkınmayla ilgili\nyurt içindeki ve yurt dışındaki ajans ve kuruluşlarla işbirliği yapmak ve ortak\nprojeler geliştirmek. ı) Yerel yönetimlerin plânlama\nçalışmalarına teknik destek sağlamak. i) Personelin performans\nölçütlerini belirlemek ve performansını değerlendirmek. j) Personelin işe alınması ve\nişine son verilmesini yönetim kuruluna teklif etmek. k) Ajans genel sekreterliğini\ntemsilen, bölgesel gelişme ile ilgili ulusal ve uluslararası toplantılara\nkatılmak ve yurt dışı temaslarda bulunmak. l) Ajansın sekretarya işlerini\nve görev alanına giren diğer hizmetleri yürütmek. m) Yönetim kurulunun\ndevrettiği yetkileri kullanmak. Yatırım destek ofisleri MADDE 197 – (1) (Değişik:RG-14/7/2021-31541-C.K-80/8\nmd.) Bölge illerinde, yönetim kurulu kararı ile yatırım destek ofisleri\nteşkil edilir. Yatırım destek ofisleri görevleri ile ilgili olarak genel\nsekreterliğe karşı sorumludur. (2) Yatırım destek ofislerinde\nyatırımcılara sunulan hizmetler ilgili diğer mevzuatla belirlenen hususlar\ndışında ücretsizdir. [71] Yatırım destek ofislerinin\ngörev ve yetkileri MADDE 198 – (1) Yatırım\ndestek ofislerinin  görev ve yetkileri şunlardır: [72] a) Bölge illerinde, özel\nkesimdeki yatırımcıların kamu kurum ve kuruluşlarının görev ve yetki alanına\ngiren izin ve ruhsat işlemleri ile  diğer idarî iş ve işlemlerini ilgili\nmevzuatta belirtilen süre içerisinde, ilgili mevzuatta bir süre belirtilmemişse \nöncelikle ve ivedilikle sonuçlandırmak üzere yönetim kurulu adına tek elden\ntakip ve koordine etmek (…). [73] b) (Değişik:RG-14/7/2021-31541-C.K-80/9\nmd.) Desteklere ilişkin olarak yatırımcıları bilgilendirmek, yönlendirmek\nve ilgili mevzuatta belirtilen iş ve işlemleri yapmak. c) (Değişik:RG-14/7/2021-31541-C.K-80/9\nmd.) Bölge kalkınma idaresi başkanlıklarınca desteklenen ve izlenmesi talep\nedilen projeler başta olmak üzere ildeki önemli proje ve yatırımları izlemek,\nbunlarla ilgili sorunlar ve alınması gereken tedbirler konusunda ilgili kurum\nve kuruluşlara öneriler sunmak. ç) (Ek:RG-14/7/2021-31541-C.K-80/9\nmd.) İlin gelişme potansiyeli ve yatırım fırsatları ile ilgili olarak\ntarafları bir araya getirmek ve işbirliği tesis etmek. d) (Ek:RG-14/7/2021-31541-C.K-80/9\nmd.) Sanayi ve Teknoloji Bakanlığı koordinasyonunda iş ve yatırım ortamının\ngeliştirilmesine yönelik olarak doğrudan veya ilgili ulusal veya uluslararası\nkurum ve kuruluşlarla ortak çalışmalar yapmak. e) Bu Bölümün uygulanmasına\nilişkin yapılan düzenlemelerde belirtilen işlemleri yapmak. f) İş ve işlemler konusunda\nvaliliğe ve genel sekreterliğe bilgi vermek. g) (Ek:RG-14/7/2021-31541-C.K-80/9\nmd.) Ajans faaliyetleri ile ilgili genel sekreter tarafından verilen diğer\ngörevleri yürütmek. Yatırım destek ofislerine\nbaşvuru MADDE 199 – (1)\nYatırımcılar, ilgili mevzuatta belirtilen bilgi ve belgelerle yatırım destek\nofislerine başvurur. Bu başvuru sonucunda yatırım destek ofislerinde geçen\nsüreler, ilgili mevzuatta belirtilen sürelerden sayılmaz. (Mülga üçüncü\ncümle:RG-14/7/2021-31541-C.K-80/10 md.) (2) İzin ve ruhsat işlemleri\nile diğer idarî iş ve işlemler için yatırım destek ofisleri tarafından ilgili\nmercilere yapılan başvurular, yatırımcı tarafından yapılmış sayılır. (3) Yatırım destek ofislerine\nhangi yatırım ve işlemlerle ilgili başvuru yapılacağı, çıkarılacak düzenlemeler\nkapsamında belirlenir. Ajans personeli MADDE 200 – (1) Ajans\nhizmetleri 375 sayılı Kanun Hükmünde Kararnamenin ek 28 inci maddesine göre iş\nmevzuatı çerçevesinde istihdam edilen uzman personel ve destek personeli eliyle\nyürütülür. (Mülga ikinci cümle:RG-14/7/2021-31541-C.K-80/11 md.) Sekreterlik,\nhalkla ilişkiler, arşiv, idarî, malî ve personelle ilgili işlemler gibi işleri\nyürütecek olan destek personelinin sayısı, ajans toplam personel sayısının\nyüzde yirmisini geçemez. (2) (Değişik birinci cümle:RG-14/7/2021-31541-C.K-80/11\nmd.) Ajanslarda, 375 sayılı Kanun Hükmünde Kararnamenin ek 25 inci\nmaddesine göre geçici görevlendirme yapılabilir. Bu şekilde görevlendirilecek\npersonel sayısı toplam personel sayısının yüzde otuzunu aşamaz. (3) Yönetim kurulu üyeleri ile\ngenel sekreter ve ajansta istihdam edilecek tüm personelde; [74] a) Türk vatandaşı olmak, b) Kamu haklarından mahrum\nbulunmamak, c) Affa uğramış olsalar bile\nDevletin şahsiyetine karşı işlenen suçlarla, zimmet, ihtilas, irtikâp, rüşvet,\nhırsızlık, dolandırıcılık, sahtecilik, inancı kötüye kullanma, dolanlı iflas\ngibi yüz kızartıcı veya şeref ve haysiyeti kırıcı suçtan veya istimal ve\nistihlak kaçakçılığı hariç kaçakçılık, resmî ihale ve alım satımlara fesat\nkarıştırma, Devlet sırlarını açığa vurma suçlarından dolayı hükümlü bulunmamak, şartları aranır. Gelirler ve yönetilecek\nfonlar MADDE 201 - (1)\n25/1/2006 tarihli ve 5449 sayılı Kanunda sayılan gelirlere ilave olarak ajansın\ngelirleri ve yöneteceği fonlar şunlardır: [75] a) Bir önceki yıl gerçekleşen \ngenel bütçe vergi gelirleri tahsilatından, vergi iadeleri ile mahallî idarelere\nve fonlara aktarılan paylar düşüldükten sonra kalan tutar üzerinden, binde beş\noranında her yıl ayrılacak transfer ödeneğinden, Cumhurbaşkanlığınca her bir\najans için nüfus, gelişmişlik düzeyi, performans ölçütleri ve desteklenebilecek\nproje kapasitesine veya acil nitelikteki kaynak ihtiyacına göre belirlenecek\npay. [76] b) Avrupa Birliği ve diğer\nuluslararası fonlardan sağlanacak kaynaklar. c) Faaliyet gelirleri. ç) (Ek:RG-14/7/2021-31541-C.K-80/12 md.) Destek sözleşmeleri\nçerçevesinde, desteklenen projeler sonucunda ortaya çıkan gelir getirici\nfaaliyetlerden ajansa aktarılacak kaynaklar. d) Ulusal ve uluslararası\nkurum ve kuruluşlarca yapılan bağış ve yardımlar. e) Bir önceki yıldan devreden\ngelirler. Giderler MADDE 202 – (1) Ajansın\ngiderleri şunlardır: a) Plân, program ve proje\ngiderleri. b) Proje ve faaliyet\ndestekleme giderleri. c) Araştırma ve geliştirme\ngiderleri. ç) Tanıtım ve eğitim\ngiderleri. d) Taşınır ve taşınmaz mal ile\nhizmet alım giderleri. e) Yönetim ve personel\ngiderleri. f) Görevlerle ilgili diğer\ngiderler. (2) Ajansın yıllık personel\ngiderleri toplamı, gerçekleşen en son yıl bütçe gelirlerinin yüzde onbeşini\naşamaz. (Ek cümle:RG-14/7/2021-31541-C.K-80/13 md.) Sanayi ve Teknoloji\nBakanı, gerektiğinde her bir Ajansın ihtiyacına göre bu oranı iki katına kadar\nçıkarmaya yetkilidir. Malî saydamlık ve hesap\nverme sorumluluğu MADDE 203 – (1)\nAjanslar, finansal kaynaklarının elde edilmesi ve kullanılmasında, denetimin\nsağlanması amacıyla, kamuoyunu zamanında bilgilendirmekle yükümlüdür. Bu\namaçla; a) Görev, yetki ve\nsorumlulukların açık olarak tanımlanması, b) Yıllık çalışma programı ile\nbütçenin hazırlanması, yetkili organlarda görüşülmesi, uygulanması ve uygulama sonuçları\nile raporların kamuoyuna açık ve ulaşılabilir olması, c) Ajanslar tarafından proje\nve faaliyetlere sağlanan desteklerin bir yılı geçmemek üzere belirli dönemler\nitibarıyla kamuoyuna açıklanması, ç) Ajans hesaplarının standart\nbir muhasebe sistemi ve genel kabul görmüş muhasebe prensiplerine uygun bir\nmuhasebe düzenine göre oluşturulması, zorunludur. (2) Ajansların malî ve\nfinansal kaynaklarının elde edilmesi, kullanılması ve malî denetiminin\nsağlanmasında  görevli ve yetkili olanlar; kaynakların etkili, ekonomik,\nverimli ve hukuka uygun olarak elde edilmesinden, kullanılmasından,\nmuhasebeleştirilmesinden, raporlanmasından ve kötüye kullanılmaması için\ngerekli önlemlerin alınmasından sorumludur. Bütçe MADDE 204 – (1) Ulusal\nve bölgesel düzeyde plân ve programlara, Cumhurbaşkanlığınca belirlenen ödenek\ntavanına ve yıllık çalışma programına göre hazırlanan bütçe, ajansın bütçe yılı\niçindeki gelir ve gider tahminlerini gösterir. Bütçe yılı takvim yılıdır. Bütçe\ndışı harcama yapılamaz. Bütçenin hazırlanması ve\nkabulü MADDE 205 – (1) Ajans,\nCumhurbaşkanlığınca bu Bölümde belirtilen ölçütlere göre her yıl haziran ayında\ngenel bütçeden ajanslara yapılacak transferlere ilişkin gösterge niteliğinde\nbelirlenen payların tavanları ile diğer gelir kalemlerine ilişkin tahminleri\ndikkate alarak bir sonraki yılın bütçesini hazırlar. Ulusal ve bölgesel düzeydeki\nplân ve programlar dikkate alınarak genel sekreterlikçe hazırlanacak bütçe\ntaslağı ve çalışma programı, ağustos ayı başında yönetim kuruluna sunulur. (2) Bütçe taslağı yönetim\nkurulunca kabul edildikten sonra çalışma programı ile birlikte en geç eylül ayı\nbaşına kadar görüş alınmak üzere Sanayi ve Teknoloji Bakanlığına gönderilir.\nBütçe, yılı Merkezi Yönetim Bütçe Kanununun yürürlüğe girdiği tarihten itibaren\nonbeş gün içinde kesinleştirilerek Sanayi ve Teknoloji Bakanlığına sunulur. (3) Bu Bölümde belirtilen\nölçütlere göre yapılacak transfer ödeneği, Sanayi ve Teknoloji Bakanlığı\nbütçesinde gösterilir. Bu ödenek harcama programlarına göre Sanayi ve Teknoloji\nBakanlığınca ajanslara kullandırılır. [77] (4) Bütçenin kesinleşme\ntarihine kadar devam eden işler için yapılacak harcamalar yılı bütçesi ile\nilişkilendirilir. Bütçe sonuçları MADDE 206 – (1) Bütçe\nsonuçları, genel sekreter tarafından bütçe döneminin bitiminden sonraki mart\nayı içinde yönetim kuruluna sunulur; yönetim kurulunda görüşülerek karara bağlanır. (2) Bütçe sonuçları\nonaylanmadığı takdirde Cumhurbaşkanlığına, İçişleri Bakanlığına ve Sanayi ve\nTeknoloji Bakanlığına gönderilir. Bu kurumlar bu Bölümün ve/veya diğer\nmevzuatın ilgili hükümlerine göre işlem tesis eder. Denetim MADDE 207 – (Değişik:RG-14/7/2021-31541-C.K-80/15\nmd.) (1) Ajansların kaynaklarını kullanabilme ve hesap\nverebilme yeterliğini tespit edebilmek amacıyla Sanayi ve Teknoloji Bakanlığı\nkoordinasyonunda ilgili kurumların temsilcilerinin katılımıyla mali yönetim\nyeterliği denetimi yapılır. (2) Ajanslarda, Sanayi ve\nTeknoloji Bakanlığı Rehberlik ve Teftiş Başkanlığı tarafından inceleme, teftiş,\ndenetim ve soruşturma yapılabilir. EK LİSTE İstatistikî\nBölge Birimleri Sınıflandırması TR1\n: İstanbul TR10\n: İstanbul TR2\n: Batı Marmara TR21\n: Edirne, Kırklareli, Tekirdağ TR22\n: Balıkesir, Çanakkale TR3\n: Ege TR31\n: İzmir TR32\n: Aydın, Denizli, Muğla TR33\n: Afyonkarahisar, Kütahya, Manisa, Uşak TR4\n: Doğu Marmara TR41\n: Bilecik, Bursa, Eskişehir TR42\n: Bolu, Düzce, Kocaeli, Sakarya, Yalova TR5\n: Batı Anadolu TR51\n: Ankara TR52\n: Karaman, Konya TR6\n: Akdeniz TR61\n: Antalya, Burdur, Isparta TR62\n: Adana, Mersin TR63\n: Hatay, Kahramanmaraş, Osmaniye TR7\n: Orta Anadolu TR71\n: Aksaray, Kırıkkale, Kırşehir, Niğde, Nevşehir TR72\n: Kayseri, Sivas, Yozgat TR8\n: Batı Karadeniz TR81\n: Bartın, Karabük, Zonguldak TR82\n: Çankırı, Kastamonu, Sinop TR83\n: Amasya, Çorum, Samsun, Tokat TR9\n: Doğu Karadeniz TR90\n: Artvin, Giresun, Gümüşhane, Ordu, Rize, Trabzon TRA\n: Kuzeydoğu Anadolu TRA1\n: Bayburt, Erzincan, Erzurum TRA2\n: Ağrı, Ardahan, Iğdır, Kars TRB\n: Ortadoğu Anadolu TRB1\n: Bingöl, Elazığ, Malatya, Tunceli TRB2\n: Bitlis, Hakkâri, Muş, Van TRC\n: Güneydoğu Anadolu TRC1\n: Adıyaman, Gaziantep, Kilis TRC2\n: Diyarbakır, Şanlıurfa TRC3\n: Batman, Mardin, Şırnak, Siirt ONYEDİNCİ BÖLÜM Karayolları Genel Müdürlüğü Amaç ve kapsam MADDE 208 - (1) Bu\nBölümün amacı; karayolları ağının ulaştırma ana planı, stratejik plan ve\nprogramlar çerçevesinde ilgili diğer kurum ve kuruluşlarla işbirliği içinde\nulusal düzeyde geliştirilerek yaygınlaştırılmasına; karayolları ve\nkarayollarıyla ilgili altyapı ile diğer yatırım ve hizmetlerin, ekonomik ve\nsosyal gelişmenin gereklerine uygun, diğer ulaşım sistemleri ile uyumlu, güvenli\nve çevreye duyarlı bir şekilde yapılması ve/veya yaptırılması ve Karayolları\nGenel Müdürlüğünün çalışma usul ve esasları ile teşkilat ve görevlerine ilişkin\nhükümleri düzenlemektir. Tanımlar MADDE 209 - (1) Bu\nBölümün uygulanmasında; a) Bakan: Ulaştırma ve Altyapı\nBakanını, b) Bakanlık: Ulaştırma ve\nAltyapı Bakanlığını, c) Genel Müdür: Karayolları\nGenel Müdürünü, ç) Genel Müdürlük: Karayolları\nGenel Müdürlüğünü, ifade eder. Kuruluş MADDE 210 - (1)\nKanunlarla ve Cumhurbaşkanlığı kararnameleriyle verilen görevleri yürütmek\nüzere, Bakanlığa bağlı, kamu tüzel kişiliğini haiz, merkezi Ankara’da olan özel\nbütçeli Karayolları Genel Müdürlüğü kurulmuştur. Görev ve yetkiler [78] MADDE 211 - (1) Genel\nMüdürlüğün görev ve yetkileri şunlardır: a) Otoyol, Devlet ve il\nyolları ağına giren karayolları güzergâhları ile bunların değişikliklerine\nilişkin planları hazırlamak veya hazırlatmak. b) Hazırlayacağı programlar\nuyarınca karayollarını yapmak, yaptırmak, emniyetle kullanılmalarını sağlayacak\nşekilde sürekli bakım altında bulundurmak, bakımını yaptırmak, onarmak,\nonarımını yaptırmak, işletmek, işlettirmek. c) Görev alanına giren karayolu\nağlarının yapımı, bakımı, onarımı ve diğer hususlar hakkında teknik nitelik ve\nşartları tespit etmek veya ettirmek ve gerekli şartnameleri hazırlamak. ç) Otoyollar ve bunların\nüzerinde bulunan bakım ve işletme tesisleri ile hizmet tesislerinin, diğer mal\nve hizmet üretim birimleri ile varlıklarının yapımını ve/veya bakım ve onarımını\nve/veya işletmesini yapmak veya yaptırmak ve denetlemek. d) Karayollarının\nkullanılmasına, teknik emniyet ve korunmasına yönelik kurallar ile tüm\nkarayollarındaki işaretleme standartlarını uluslararası uygulamaları da dikkate\nalarak tespit etmek, yayımlamak ve kontrol etmek. e) Görev alanına giren\nkarayollarında, uygun göreceği yol işaretlerini belirlemek, uygun yerlere\nkoymak ve bu kapsama giren işleri yapmak veya yaptırmak. f) Görev alanına giren işler\niçin gerekli plan, harita, etüt ve proje işleri ile araştırma geliştirme\nçalışmaları yapmak veya yaptırmak. g) Karayollarının yapım, bakım\nve onarımı ile emniyetle işlemesi için gerekli olan garaj ve atölyeleri, makine ve malzeme ambarları ile\ndepolarını, servis ve akaryakıt tesislerini, laboratuvarlarını, deneme\nistasyonlarını, dinlenme yerlerini, bakım ve trafik emniyetini sağlamaya\nyönelik bina ve lojmanları, alıcı verici telsiz istasyonları ile gerekli\nhaberleşme şebekelerini, Genel Müdürlüğün görevlerini daha verimli şekilde\nyerine getirmesine yönelik eğitim tesisleri ile sosyal tesisleri ve diğer bütün\nyan tesisleri hazırlayacağı ve hazırlatacağı plan ve projelere göre yapmak,\nyaptırmak, donatmak, işletmek veya işlettirmek, bakım ve onarımını yapmak veya\nyaptırmak, kiralamak. ğ) Karayollarının temizliği,\ngereken bölümlerinde çevre düzenlemesi ve yol boyu ağaçlandırılması ile peyzaj\nhizmetlerini yapmak veya yaptırmak. h) Tarihi köprülerin bakım ve\nonarımını yapmak veya yaptırmak. ı) Bu Bölümde verilen\ngörevlerin yapılabilmesi için lüzumlu her türlü araç gereç, taşıt ve makineler\nile donatımlarını, bunların işletilmesi ve onarılması için gerekli olan uygun\nmalzemeyi seçmek, temin etmek, gerektiğinde imal etmek veya ettirmek,\ndepolamak, onarmak, gerekli ambar, atölye ve tesisleri donatmak, işletmek veya\nişlettirmek. i) Görev alanı içinde bulunan\nişlerin yapılması, trafik akışının emniyetle ve kolaylıkla sağlanması için\ngerekli her türlü araziyi, binalı ve binasız taşınmazları, ilgili mevzuat\nhükümleri çerçevesinde kamulaştırmak, satın almak, trampa yapmak, kiralamak ve\ngerekli hâllerde geçici olarak işgal etmek. j) Otoyol, Devlet ve il\nyollarında karayolu sınır çizgisi içinde kalan uygun alanlar ile karayolu sınır\nçizgisi dışında Genel Müdürlüğe devir ve temlik edilmiş veya Genel Müdürlüğün\nmülkiyetinde olan diğer alanlardaki taşınmazların ve tesislerin kiraya\nverilmesi, bunlar üzerinde irtifak hakkı, kullanma izni veya ön izin verilmesi\ngibi işlemleri yapmak, yaptırmak, yapılan bu işlemlerle ilgili gerekli hâllerde\nÇevre, Şehircilik ve İklim Değişikliği Bakanlığına bilgi vermek. k) Görev alanındaki karayolları\ngüzergâhlarındaki taşınmazlarla ilgili olarak tahsis, devir, kamulaştırma veya\nilgili diğer hukuki süreçlerin tamamlanmasını müteakip ilgili taşınmazların\ntapu sicillerinde terkin ve diğer işlemlerini yapmak veya yaptırmak. l) Talep halinde ve ücret\nkarşılığında kamu kurum ve kuruluşları ile yerli ve yabancı özel sektörden\nilgililere faaliyet konuları ile ilgili eğitim hizmeti vermek. m) İş ve faaliyetlerine\nilişkin veri ve bilgileri derlemek, basmak, yayımlamak veya yayımlatmak. n) 8/6/1994 tarihli ve 3996\nsayılı Bazı Yatırım ve Hizmetlerin Yap-İşlet-Devret Modeli Çerçevesinde\nYaptırılması Hakkında Kanun ve 28/5/1988 tarihli ve 3465 sayılı Karayolları\nGenel Müdürlüğü Dışındaki Kuruluşların Erişme Kontrollü Karayolu (Otoyol)\nYapımı, Bakımı ve İşletilmesi ile Görevlendirilmesi Hakkında Kanun kapsamında\ngerçekleştirilecek yatırım ve hizmetlerle ilgili görevlendirilen şirketlere,\nihale aşamasında ilan edilmek kaydıyla gerektiğinde ortak olmak ve bununla ilgili\nişlemleri yapmak. o) Görev alanına giren konularda\nmevzuatla verilen diğer işleri yapmak veya yaptırmak. Teşkilat yapısı MADDE 212 - (1) Genel\nMüdürlük, merkez ve taşra teşkilatından meydana gelir. (2) Genel Müdürlük, taşra\nteşkilatı olarak bölge müdürlüğü, ikmal müdürlüğü, atölye müdürlüğü ve bölge\nmüdürlüğüne bağlı teknik, idarî ve bakım şube müdürlüğü, başmühendislik ve\nşefliklerden oluşur. (3) Taşra birimlerine bağlı\nalt birimlerin yerlerini ve sınırlarını hizmetin gerektirdiği şekilde tespit etmeye\nve gerekli hâllerde değiştirmeye Genel Müdürün teklifi üzerine Bakan\nyetkilidir. (4) Genel Müdürlüğün teklifi\nüzerine lüzumlu görülen merkezlerde, tamir atölyeleri ile test ve araştırma\ngeliştirme laboratuvarları açmaya Bakan yetkilidir. Genel Müdür ve Genel Müdür\nYardımcıları MADDE 213 - (1) Genel\nMüdürlüğü, Genel Müdür temsil eder. Genel Müdür, Genel Müdürlüğün en üst\nyöneticisi olup Genel Müdürlük hizmet ve faaliyetlerini; kalkınma planlarına,\nstratejik plana ve ilgili mevzuat hükümlerine uygun olarak görev alanına giren\nkonularda diğer kurum ve kuruluşlarla işbirliği içerisinde yürütür. (2) Genel Müdür, merkez ve\ntaşra teşkilatının faaliyetlerini, işlemlerini ve hesaplarını denetlemekle\ngörevli, yetkili ve sorumludur. (3) Genel Müdüre yardımcı olmak\nüzere en fazla dört Genel Müdür Yardımcısı atanır. Hizmet birimleri MADDE 214 - (1) Genel\nMüdürlüğün merkez teşkilatı aşağıdaki hizmet birimlerinden oluşur: a) Etüt, Proje ve Çevre\nDairesi Başkanlığı. b) Araştırma ve Geliştirme\nDairesi Başkanlığı. c) Yol Yapım Dairesi\nBaşkanlığı. ç) Tesisler ve Bakım Dairesi\nBaşkanlığı. d) Trafik Güvenliği Dairesi\nBaşkanlığı. e) İşletmeler Dairesi\nBaşkanlığı. f) Makine ve İkmal Dairesi Başkanlığı. g) Sanat Yapıları Dairesi\nBaşkanlığı. ğ) Taşınmazlar Dairesi\nBaşkanlığı. h) Program ve İzleme Dairesi\nBaşkanlığı. ı) Teftiş Kurulu Başkanlığı. i) Strateji Geliştirme Dairesi\nBaşkanlığı. j) Personel Dairesi\nBaşkanlığı. k) Destek Hizmetleri Dairesi\nBaşkanlığı. l) Bilgi Teknolojileri Dairesi\nBaşkanlığı. m) Hukuk Müşavirliği. (2) Hizmet birimlerinin\ngörevleri yönetmelikle düzenlenir. Teftiş Kurulu Başkanlığı MADDE 215 - (1) Teftiş\nKurulu Başkanlığının görev ve yetkileri şunlardır: a) Genel Müdürün emri veya\nonayı üzerine Genel Müdürlüğün merkez ve taşra teşkilatının faaliyet ve\nişlemleriyle ilgili olarak Genel Müdür adına teftiş, ön inceleme, inceleme ve\nsoruşturma işlerini yürütmek. b) Müfettişlerin araştırma, ön inceleme, inceleme, soruşturma ve denetim\nsonucu düzenleyecekleri raporları Başkanlık görüşü ile birlikte Genel\nMüdürlük makamına sunmak. Hukuk Müşavirliği MADDE 216 - (1) Hukuk\nMüşavirliğinin görevleri şunlardır: a) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak, b) Genel Müdür tarafından\nverilen diğer görevleri yapmak. Gelirler MADDE 217 - (1) Genel\nMüdürlüğün gelirleri şunlardır: a) Genel bütçeden her yıl\nyapılacak Hazine yardımları. b) Sözleşmelerde öngörülmesi hâlinde\nişletici şirket tarafından ödenen paylar. c) Genel Müdürlük tarafından\nişletilen geçişi ücretli karayollarından alınan ücretler. ç) Genel Müdürlüğün görev ve\nsorumluluğunda bulunan karayollarında, karayolları sınır çizgisi içinde kalan\nalanlar ile karayolları sınır çizgisi dışında kalan Genel Müdürlüğe devir ve\ntemlik edilmiş taşınmazlar ve tesisler ile mülkiyetinde olan taşınmaz ve\ntesislerin kiraya verilmesi, ön izin verilmesi, irtifak hakkı tesisi veya\nkullanma izni verilmesi sonucunda elde edilen gelirler. d) Müteahhitlere sözleşmeleri\ngereğince verilen malzeme, araç gereç, depo, arazi ve sair unsurlardan elde\nedilen kira bedelleri. e) Taahhütlerini tamamen veya\nkısmen yerine getirmeyen müteahhitlerden alınan tazminatlar ile gelir\nkaydedilen teminatlar. f) Taşınmaz satışından veya\nkiraya verilmesinden elde edilen gelirler. g) Lüzumu kalmayan veya\nhurdaya ayrılan karayolu makineleri ve atölyelere ait sair eşyanın satışlarından\nelde edilen gelirler. ğ) İhale şartnamesi veya\ndokümanı satışlarından elde edilen gelirler. h) İşletme hakkı verilen\nhizmet tesislerinden elde edilen gelirler. ı) Kamu kurum ve kuruluşları\nile gerçek ve tüzel kişilerden gelen hizmet talepleri çerçevesinde elde edilen\ngelirler. i) Her türlü bağış, yardım ve\nnema gelirleri ile diğer gelirler. (2) Genel Müdürlüğün her türlü\niç ve dış borçlanması Hazine ve Maliye Bakanlığının iznine bağlıdır. Çalışma programının\nhazırlanması MADDE 218 - (1) Genel\nMüdürlük, görev alanına giren karayollarına ilişkin üç yıllık çalışma\nprogramını hazırlayarak Bakan onayı ile uygulamaya koyar. (2) Genel Müdürlük, görev\nalanına giren karayollarının bakımı ve onarımı ile ilgili olarak ilk yılı\nbütçesinde yeterli ödeneği bulunması kaydıyla ilgili kurumların görüşü üzerine\nüç yıla kadar gelecek yıllara sari olacak şekilde yüklenmelere girişebilir. Koordinasyon,\nişbirliği ve taleplerin karşılanması MADDE\n219 - (1) Genel Müdürlük, hizmet ve görevleriyle ilgili konularda, kamu\nkurum ve kuruluşlarının uyacakları esasları mevzuata uygun olarak belirlemekle,\nkaynak israfını önleyecek ve koordinasyonu sağlayacak tedbirleri almakla\ngörevli ve yetkilidir. (2)\nGenel Müdürlük, diğer kamu kurum ve kuruluşlarının hizmet alanlarına giren\nkonulara ilişkin faaliyetlerinde, ilgili kamu kurum ve kuruluşlarına danışmak\nve gerekli işbirliği ve koordinasyonu sağlamaktan sorumludur. (3)\nGenel Müdürlük kamu kurum ve kuruluşlarının görev alanına ilişkin hizmet\ntalepleri ile gerçek veya tüzel kişilerin konaklama tesisleri, akaryakıt satış\nistasyonları ve benzeri tesislerin karayoluna giriş ve çıkışlarının\ndüzenlenmesine dair taleplerini, kendi çalışma programını da dikkate alarak\nyapılacak anlaşmalar çerçevesinde ve ücreti mukabilinde yerine getirmeye yetkilidir. Tahsis [79] MADDE 220 - (1) Genel\nMüdürlüğün görev ve faaliyetlerini yerine getirirken ihtiyaç duyacağı Hazinenin\nözel mülkiyetinde veya Devletin hüküm ve tasarrufu altındaki taşınmazlar, Genel\nMüdürlüğün talebi üzerine Çevre, Şehircilik ve İklim Değişikliği Bakanlığınca\nGenel Müdürlüğe tahsis edilir. Eğitim MADDE 221 - (1) Genel\nMüdürlük, görev alanına giren konularda, kendi personeli ile gerektiğinde ücreti\nkarşılığında kamu kurum ve kuruluşları ile özel sektörden yerli ve yabancı\nilgililerin iştirak edebileceği sertifikalı eğitim programları düzenleyebilir.\nBu amaçla Genel Müdürlük bünyesinde eğitim merkezi kurulabilir. Eğitim\nmerkezinin çalışma usul ve esasları yönetmelikle düzenlenir. Karayolları uzmanlığı ve\nuzman yardımcılığı MADDE 222 – (1) Genel\nMüdürlükte 14/7/1965 tarihli ve 657 sayılı Devlet Memurları Kanununun ek 41\ninci maddesine göre Karayolları Uzman ve Uzman Yardımcıları istihdam edilebilir. Müfettiş\nve Müfettiş Yardımcısı MADDE\n223 - (1) Genel Müdürlükte 27/6/1989 tarihli ve 375 sayılı Kanun\nHükmünde Kararnamenin ek 24 üncü maddesine göre Müfettiş ve Müfettiş Yardımcısı\nistihdam edilebilir. ONSEKİZİNCİ BÖLÜM Küçük ve Orta Ölçekli İşletmeleri\nGeliştirme ve Destekleme İdaresi Başkanlığı Amaç ve kuruluş MADDE\n224 – (1) Ülkenin ekonomik ve sosyal ihtiyaçlarının\nkarşılanmasında küçük ve orta ölçekli işletmelerin payını ve etkinliğini\nartırmak, rekabet güçlerini ve düzeylerini yükseltmek, sanayide entegrasyonu\nekonomik gelişmelere uygun biçimde gerçekleştirmek amacıyla Küçük ve Orta Ölçekli\nİşletmeleri Geliştirme ve Destekleme İdaresi Başkanlığı kurulmuştur. Kuruluşun\nkısa adı KOSGEB’dir. (2)\nKOSGEB, Sanayi ve Teknoloji Bakanlığı ile ilgili, tüzel kişiliği haiz, özel\nbütçeli bir kamu kuruluşu olup bütün işlemlerinde özel hukuk hükümlerine\ntabidir. Tanımlar MADDE\n225 – (1) Bu Bölümde geçen; [80] a) (Ek:RG-8/4/2020-31093-CK-58/1) Bakan:\nSanayi ve Teknoloji Bakanını, b) (Ek:RG-8/4/2020-31093-CK-58/1) Bakanlık:\nSanayi ve Teknoloji Bakanlığını, c) Başkanlık:\nKüçük ve Orta Ölçekli İşletmeleri Geliştirme ve Destekleme İdaresi\nBaşkanlığını, ç) Genel Kurul:\nKüçük ve Orta Ölçekli İşletmeleri Geliştirme ve Destekleme İdaresi Başkanlığı Genel Kurulunu, d) Girişimci: Bir iş fikrine dayalı olarak kendi\nişini kurmak isteyen gerçek kişileri, e) İcra Komitesi: Küçük ve Orta Ölçekli İşletmeleri\nGeliştirme ve Destekleme İdaresi Başkanlığı İcra Komitesini, f) İşletmeler:\nİlgili mevzuatı uyarınca belirlenen küçük ve orta büyüklükteki işletmeleri\n(KOBİ), g) (Değişik:RG-8/4/2020-31093-CK-58/1) Merkez ve Enstitüler: Teknoloji merkezleri, iş geliştirme merkezleri, ihtisas\nmerkezleri ve enstitüleri, danışmanlık merkezleri, uygulamalı teknik eğitim\nmerkezleri ve enstitülerini, ifade eder. İşletmelere\nilişkin sektörel ve bölgesel önceliklerin belirlenmesi MADDE 226 – (1) Bu Bölüm kapsamında KOSGEB tarafından\nverilecek hizmetler ve desteklerden yararlanacak işletmelere ilişkin sektörel\nve bölgesel öncelikler, günün ekonomik ve sosyal şartlarına göre Cumhurbaşkanı tarafından\nbelirlenir. Kuruluşun\ngörevleri MADDE 227 – (1) Küçük ve Orta Ölçekli İşletmeleri\nGeliştirme ve Destekleme İdaresi Başkanlığının görevleri şunlardır: a) (Değişik:RG-8/4/2020-31093-CK-58/2) İşletmelerin ve girişimcilerin gelişimini sağlamak üzere teknoloji merkezleri,\niş geliştirme merkezleri, danışmanlık merkezleri, enstitüler ve benzeri\nbirimlerin kurulmasını ve/veya desteklenmesini sağlamak. b) Üniversiteler\nile kamu ve özel araştırma kurumlarındaki bilim ve teknoloji altyapısından\nişletmelerin yararlanmasını sağlamak, sanayi ve üniversite işbirliğini\nkuvvetlendirmek. c) Teknoloji\ndüzeyini yükseltmek üzere mevcut teknolojik bilgilere erişmek ve yeni\nteknolojik bilgiler üretmek, erişilmiş ve üretilmiş bilgileri yaygınlaştırmak. ç) Üniversite ve\naraştırma merkezlerinin imkânlarından yararlanarak yeni ve ileri teknolojiye\ndayalı bilgilerin derlendiği, değerlendirildiği, geliştirildiği ve uygulamaya\nyönelik üretime hazır hale getirilerek işletmelerin kullanımına sunulduğu\nteknoloji merkezlerini kurmak ve kurdurmak. [81] d) İşletmelerin\nplanlı yönetim anlayışına, modern ve çağdaş işletmecilik düzeyine\nkavuşturulmalarını teminen değişik sektörlerde yatırımları yönlendirmek üzere\nproje profillerini uygulayacak, atıl kapasiteleri değerlendirecek, verimliliği\nartıracak; modernizasyon, üretim, yönetim, pazarlama, enformasyon ve teknoloji\nadaptasyonu gibi konularda kapsamlı teknik yardım ve destek program ve\nprojelerini gerçekleştirecek ihtisas merkezlerini kurmak ve kurulmasını\nsağlamak. e) İşletmelerin\nuluslararası düzeyde mal üretmeleri ve daha modern işletmeler haline\ngelmelerini teminen gerekli yardımda bulunmak, sanayi rehabilitasyonu için\ngerekli düzenlemeleri yürütmek; sanayi ürünlerini çeşitlendirecek, yan sanayi\nilişkilerini geliştirecek şekilde; malzeme bilgisi, tasarım, prototip imalat,\nimalat usul ve işlemlerinin seçimi, takımaparat kullanımı, bakım onarım\nplanlaması ve iş temini gibi işyerinde ve uygulamalı olarak aktif danışmanlık\nhizmetlerini verecek olan Danışmanlık Merkezleri tesis etmek ve bu işletmelerin\nortak istifadesine yönelik olarak malzeme test ve analiz ile mamul madde fiziki\nölçümleme laboratuvar ve atelyelerini kurmak ve kurulmasını sağlamak. f) (Değişik:RG-8/4/2020-31093-CK-58/2) KOSGEB\npersonelinin özel ihtisas konularında yetiştirilmesi, yaygın eğitim\nprogramlarının düzenlenmesi, işletmelerin eğitim ihtiyaçlarının tespiti ve\ngerekli eğitimlerinin sağlanması ile ilgili uygulamalı teknik eğitim\nmerkezlerini kurmak. g) İşletmelerin yatırım, üretim, yönetim ve planlama\nkonularında bilgi ve beceri yönünden güçlenmelerini ve gelişmelerini sağlamak. ğ) İşletmelerin pazarlama sorunlarına çözümler\naramak, işletmelerin yurt içi ve yurt dışı pazarlarda rekabet edebilir düzeye gelmelerini\nteminen gerekli çalışmaları yürütmek ve konuya ilişkin danışmanlık hizmetlerini\nen verimli olacak şekilde organize etmek. h) Girişimcilik kültürünün ve ortamının\ngeliştirilmesi ve yaygınlaştırılması için gerekli tedbirleri almak, bu kapsamda\ngirişimleri ve girişimcileri desteklemek. ı) İşletmeler arasında\nişbirliğini geliştirmek, yerli veya yabancı sermaye katkısı ile\ngerçekleştirilecek ortak yatırımların oluşturulmasını ve yaygınlaştırılmasını\ndesteklemek, yatırım ortamının iyileştirilmesi için gerekli tedbirleri almak ve\ndestekleri sağlamak. i) (Ek:RG-8/4/2020-31093-CK-58/2) Kalkınma plan ve programları doğrultusunda girişimcilere ve işletmelere ön\nkuluçka, kuluçka ve kuluçka sonrası süreçlerde; iş geliştirme, mali kaynaklara\nerişim, yönetim, danışmanlık, yönderlik, ofis ve ağlara katılım ve benzeri\nhizmetlerin sağlanması amacıyla iş geliştirme merkezlerini kurdurmak veya\nkurulmasına destek sağlamak. Organlar MADDE\n228 – (1) KOSGEB’in organları şunlardır: a)\nGenel Kurul. b)\nİcra Komitesi. c)\nBaşkanlık. Genel Kurul MADDE\n229 – (1) (Değişik:RG-8/4/2020-31093-CK-58/3) Genel\nKurul, Cumhurbaşkanının veya Bakanın başkanlığında, Bakanın belirleyeceği kamu\nkurum ve kuruluşları ile özel sektör temsilcileri, Yükseköğretim Kurulunca\ntayin edilecek teknik üniversite rektörlerinden biri, Türkiye Odalar ve\nBorsalar Birliği Yönetim Kurulu Başkanı, Türkiye Esnaf ve Sanatkârlar\nKonfederasyonu Başkanı, Türkiye Esnaf ve Sanatkârlar Kefalet Kooperatifleri\nBirlikleri Merkez Birliği Genel Başkanı, Türkiye Serbest Muhasebeci Mali Müşavirler\nve Yeminli Mali Müşavirler Odaları Birliği Yönetim Kurulu Başkanı, Türkiye\nBankalar Birliği Başkanı, Türkiye Katılım Bankaları Birliği Başkanı, Türkiye\nHalk Bankası Genel Müdürü, Türkiye Kalkınma ve Yatırım Bankası Genel Müdürü,\nBakanca uygun görülecek diğer banka genel müdürleri, Türkiye Odalar ve Borsalar\nBirliği Genel Kurulunca seçilecek sanayi odası, ticaret odası ile ticaret ve\nsanayi odası yönetim kurulu başkanları arasından en az birer tane olmak üzere\ntoplam beş yönetim kurulu başkanı, Organize Sanayi Bölgeleri Üst Kuruluşu\nBaşkanı, Türkiye Esnaf ve Sanatkârlar Konfederasyonu Genel Kurulunca\nbelirlenecek iki Birlik Başkanı, Türkiye Madeni Eşya Sanatkârları Federasyonu\nBaşkanı, Türkiye Elektrik-Elektronik ve Benzerleri Teknisyenleri Esnaf ve\nSanatkârları Federasyonu Başkanı, Türkiye Ağaç İşleri Esnaf ve Sanatkârları\nFederasyonu Başkanı, Türkiye Seyahat Acentaları Birliği Başkanı ve Türkiye\nKüçük ve Orta Ölçekli İşletmeler Serbest Meslek Mensupları ve Yöneticiler Vakfı\nBaşkanı ve Genel Kurul gündemi dikkate alınarak Cumhurbaşkanlığı tarafından\nbelirlenebilecek diğer bakanlık, kamu ve özel sektör temsilcilerinden meydana\ngelir. (2)\nGenel Kurul, yılda en az bir defa olmak üzere, Cumhurbaşkanının veya Bakanın\ndaveti üzerine toplanır. Genel Kurul, üyelerinin salt çoğunluğu ile toplanır ve\ntoplantıya katılanların salt çoğunluğu ile karar verir. Oyların eşitliği\nhalinde Genel Kurul Başkanının oyu çift sayılır. [82] (3)\nGenel Kurulun sekretarya işleri Başkanlıkça yürütülür. Genel Kurulun görevleri MADDE\n230 – (1) Genel Kurulun görevleri, kalkınma\nplan ve programları doğrultusunda işletmelerin teknolojik gelişmelere ve\nserbest rekabet ortamına uyumunu sağlamak maksadıyla işletmelere ilişkin\ngeliştirme ve destekleme kararlarının alınması, uygulamaların planlanması ve\nkoordinasyonunun sağlanması bakımından tedbirler almak, düzenleyici direktifler\nvermek, Başkanlığın faaliyet raporu ile performans programını incelemek ve\nönerilerde bulunmaktır. [83] İcra Komitesi MADDE\n231 – (1) (Değişik:RG-8/4/2020-31093-CK-58/5) İcra\nKomitesi, Bakanın başkanlığında, Sanayi ve Teknoloji Bakanlığı Bakan\nYardımcısından, KOSGEB Başkanından, Hazine ve Maliye Bakanlığı ve Strateji ve\nBütçe Başkanlığı tarafından belirlenecek birer temsilci ile Türkiye Odalar ve\nBorsalar Birliği, Türkiye Esnaf ve Sanatkârları Konfederasyonu, Türkiye\nİhracatçılar Meclisi, TÜBİTAK ve Türkiye Kalkınma ve Yatırım Bankası yönetim\nkurulları tarafından belirlenecek birer temsilciden oluşur. Bakanın toplantıya\nkatılamaması durumunda Sanayi ve Teknoloji Bakanlığı Bakan Yardımcısı\ntoplantıya başkanlık eder. (2)\nİcra Komitesi, İcra Komitesi Başkanının daveti üzerine üye tamsayısının\nyarısından bir fazlası ile en geç iki ayda bir toplanır. Toplantıya\nkatılanların salt çoğunluğu ile karar alınır. Oyların eşit olması halinde İcra\nKomitesi Başkanının oyu çift sayılır. (3)\nİcra Komitesinin sekretarya işleri İdare Başkanlığınca yürütülür. İcra Komitesinin\ngörevleri MADDE\n232 – (1) İcra Komitesinin görevleri aşağıda belirtilmiştir: a) (Değişik:RG-8/4/2020-31093-CK-58/6) Kalkınma plan ve programları\nkapsamında ve/veya Genel Kurulun belirlediği politikalar, amaçlar, hedefler ve\nilkeler istikametinde işletmelerin geliştirilmesi ve desteklenmesine ilişkin\nuygulama kararlarını almak ve yürütmek. b) (Değişik:RG-8/4/2020-31093-CK-58/6) Başkanlıkta istihdam edilecek\npersonelin görev ve pozisyonlarını, sayılarını ve alacakları ücretlere ait\nteklifleri ilgili mercilere sunulmak üzere karara bağlamak. c)\nBu Bölüme göre Başkanlıkça hazırlanan, KOSGEB organlarının çalışma usul ve esasları,\ngörev ve yetkileri ile diğer yönetmelik taslaklarını incelemek ve uygun\ngöreceği yönetmelikleri karara bağlayarak yürürlüğe koymak. ç)\nBaşkanlığın ihtiyacı olan taşınmazların edinilmesi, idaresi ve gerektiğinde\nGenel Kurulun tasvibinden sonra satılması hakkında kararlar vermek. d) (Ek:RG-8/4/2020-31093-CK-58/6) Küçük ve\norta ölçekli işletmelere hizmet vermek amacıyla yerli ve yabancı sermayeli\nşirketlerin kurulması, iştirak edilmesi ve gerektiğinde bu işletmelere katkı\nsağlayacak kaynakların temin edilmesi, yurtiçinden veya yurtdışından kaynak sağlanması\nkonularında karar almak. Başkanlık MADDE\n233 – (1) Başkanlık, Küçük ve Orta\nÖlçekli İşletmeleri Geliştirme ve Destekleme İdaresi Başkanlığının yürütme\norganıdır. (2)\nKüçük ve Orta Ölçekli İşletmeleri Geliştirme ve Destekleme İdaresi Başkanlığını\nBaşkan temsil eder. Başkan, teşkilatın bütün işlerini ilgili mevzuat, Genel\nKurul ve İcra Komitesi kararlarına göre yürütür. Başkanlığın\ngörevleri MADDE\n234 – (1) Başkanlığın görevleri aşağıda belirtilmiştir: a)\nİcra Komitesinin aldığı kararları uygulamak. b)\nKüçük ve orta ölçekli işletmelerin geliştirilmesi ve desteklenmesi yönünden\nBaşkanlığın amaçları doğrultusunda uygun kalite ve standartlarda üretimin,\nmodern teknolojiler uygulanarak gelişmiş üretim metotlarıyla sağlanması için\nmerkez ve enstitüler şeklinde teşkilatlanma ile danışmanlık, yönlendirme,\nrehberlik, eğitim ve denetim hizmetlerinin yerine getirilmesi hususunda İcra\nKomitesince alınan kararları uygulamak. c)\nMerkez ve enstitülerde gerekli ekipman, atelye ve laboratuvar araç ve\ngereçlerinin yurt içi ve yurt dışından tedariki hususunda İcra Komitesince\nalınan kararları uygulamak. ç)\nMevcut küçük ve orta ölçekli işletmeleri, kalkınma politikalarına göre\nrehabilite, reorganize ve entegre etmek, yeni teşebbüsleri teşvik etmek ve bu\nentegrasyona ve ihtiyaçlara göre yönlendirmek, yabancı finansman ve teknoloji\nkatkısı imkanlarını araştırmak, teşebbüslere bu konuda yapılacak devlet destek\nve katkılarını planlamak. d)\nİşletmelerin geliştirilmesi, desteklenmesi ve yönlendirilmesi için gerekli\nstratejileri belirlemek ve uygulamaya yönelik teklifleri hazırlayıp İcra\nKomitesine sunmak. e)\nBilim ve teknolojiye dayalı yeni fikir ve buluşları geliştirecek işletmelerin\nkurulmasını, geliştirilmesini ve desteklenmesini teminen İcra Komitesince\nkarara bağlanan faaliyetleri yerine getirmek, uygulamaya koymak. f) İşletmelere ekonomik,\nteknolojik, yönetim alanlarında müteşebbislik eğitimi gibi konularda destek\nsağlamak. g) (Değişik:RG-8/4/2020-31093-CK-58/7) İşletmelerin araştırma ve geliştirme faaliyetleri için gerekli teçhizat,\nmalzeme, laboratuvar, atelye araçları ile hammaddelerin teminine destek\nsağlamak. ğ) İşletmelerce üretilen mamullerin\nve hizmetlerin pazarlanması ve özellikle ihracatı konusunda gerekli düzenleme\nve uygulamalara yönelik rehberlik ve destekleme faaliyetlerini yürütmek, konu\nile ilgili İcra Komitesince alınan kararlar istikametinde teşkilatlanma için\ngerekli girişimlerde bulunmak, h) (Değişik:RG-8/4/2020-31093-CK-58/7) Küçük ve orta ölçekli işletmeler ile ilgili kuruşlar arasında koordinasyon ile\nBaşkanlığa bağlı merkez ve enstitüler arasında koordinasyonu temin\netmek. ı) (Değişik:RG-8/4/2020-31093-CK-58/7) İşletmeler ve girişimciler tarafından sunulan yatırım projelerini teknik ve\nekonomik açıdan değerlendirmek ya da değerlendirilmesini sağlamak yahut bunlar\nhakkında görüş bildirmek, finansman ihtiyacı konularında danışmanlık yapmak,\nsigorta, kefalet ve kredi kuruluşları ile olan ilişkilerinde rehberlik hizmeti\nvermek. i) (Değişik:RG-8/4/2020-31093-CK-58/7) İşletmelerin verimliliklerinin, üretimlerinin ve pazarlama imkânlarının geliştirilmesi\niçin büyük ölçekli sanayi kuruluşlarının üretimlerinde kullanacakları mamul\nveya yarı mamul malları küçük ve orta ölçekli sanayi kesiminden temin edecek,\nbüyük kuruluşların da üretimlerini küçük ve orta ölçekli sanayi kesiminin\nihtiyacını karşılayacak şekilde düzenlemelerini gerçekleştirecek sistemi\nyerleştirmek ya da desteklemek, küçük ve orta ölçekli sanayi kesimi için\nihracat imkânı yaratmak. j) İşletmelerin ihtiyaç\nduyacağı eğitim konularını tespit etmek ve bu konularda uygulamaya yönelik\neğitimi gerçekleştirmek. k) Küçük ve orta ölçekli\nişletmeler ile ilgili çalışma yapan üniversiteler, bilimsel ve teknik araştırma\nyapan kuruluşlar, çalışmaları küçük ve orta ölçekli işletmelerin çalışmalarını\netkileyen diğer kurum ve kuruluşlar ile işbirliği yaparak diğer ülkelerdeki\nbenzeri çalışmaları yapan kuruluşlarla uluslararası organizasyonların\nfaaliyetlerini de izleyerek küçük ve orta ölçekli işletmeler konusunda teknik\nve bilimsel araştırmalar yapmak, bu işletmelerin ihtiyacını karşılayacak,\nilgili kuruluşlara yardımcı olacak her türlü bilgiyi ihtiva eden bilgi işlem\nsistemini oluşturmak ve hizmete sunmak. l) Küçük Sanayi Siteleri ve Organize Sanayi Bölgelerinde yer\nalan işletmelerin rehabilitasyonuna ve ortak yararlarına\nyönelik hizmetler vermek. m) (Değişik:RG-8/4/2020-31093-CK-58/7) İcra\nKomitesi tarafından karara bağlanan taşınmaz malları edinmek. n)\nBaşkanlıkta istihdam edilecek personelin görev ve kadrolarını, alacakları\nücrete ait esasları ve yönetmelikleri İcra Komitesine teklif etmek. o)\nKüçük ve orta ölçekli işletmeler konusunda gerek üretim gerekse araştırma\ngeliştirme konularında başarılı çalışmaları olan kişi ve kuruluşları teşvik\netmek, ödüllendirmek, bu başarılı çalışmaların uygulanması konusunda yardımcı\nolmak. ö)\nKüçük ve orta ölçekli işletmelere hizmet vermek amacıyla yerli ve yabancı\nsermayeli şirketler kurmak, iştirak etmek ve gerektiğinde bu işletmelere katkı\nsağlayacak kaynakları temin etmek, yurt içinden veya yurt dışından kaynak\nsağlamak. p)\nKüçük ve orta ölçekli işletmelerin gelişmesine engel teşkil eden konulardaki\nuygulama aksaklıklarının ilgili kurum ve kuruluşlar nezdinde çözümlenmesini\ntemin etmek. r) İşletmelerin ve\ngirişimcilerin yatırım, üretim, ihracat, istihdam, teknoloji geliştirme,\npazarlama ve diğer konularda ihtiyaç duydukları ürün ve hizmetleri temin\nedebilmeleri ile sermaye piyasalarına açılabilmeleri için gerekli geri ödemeli\nve/veya geri ödemesiz destekleri sağlamak. [84] s) (Değişik:RG-8/4/2020-31093-CK-58/7) İşletmelerin ve girişimcilerin kamu bankaları, özel bankalar ve katılım\nbankaları ile diğer finans kuruluşlarından uygun koşullarda nakdi veya gayri\nnakdi kredi temin edebilmeleri için faiz, kâr payı, komisyon ve diğer masraflarına\ngeri ödemeli ve/veya geri ödemesiz destekler sağlamak. ş) Bu maddede sayılan\ndestekler için Başkanlıkça belirlenen usul ve esaslar doğrultusunda erken ödeme\nyapmak. t) (Değişik:RG-8/4/2020-31093-CK-58/7) İşletmelere ve girişimcilere yönelik belirlenen destek politikalarının\ntasarım süreçlerinde faydalanılmak ve sunulan hizmetlerin hızlı, kaliteli,\nbasitleştirilmiş ve düşük maliyetli bir şekilde yerine getirilmesini sağlamak, (…) [85] (2) (Ek:RG-6/1/2021-31356-CK-69/1\nmd.) (İptal fıkra: Anayasa Mahkemesinin 31/5/2023 Tarihli ve E: 2021/25,\nK: 2023/104 Sayılı Kararı ile) Personel rejimi MADDE 235 – (1) Başkanlığın asli\npersoneli, 27/6/1989 tarihli ve 375 sayılı Kanun Hükmünde Kararnamenin ek 27\nnci maddesine göre istihdam edilen sözleşmeli personeldir. (Ek\ncümle:RG-26/12/2019-30990-CK-55/2 md.) (İptal cümle: Anayasa Mahkemesinin\n13/12/2022 tarihli ve E.:2020/29; K.:2022/155 sayılı Kararı ile) (2) Geçicilik veya belli bir ihtisas\ngerektiren nitelikteki hizmetler Başkanlıkça tespit ve tayin edilir. Bu işlerde\n375 sayılı Kanun Hükmünde Kararnamenin ek 31 inci maddesine göre vekâlet veya\nistisna akdi ile personel istihdam edilebilir. (3) (Mülga:RG-8/4/2020-31093-CK-58/8) (4) Başkanlıkta 375 sayılı\nKanun Hükmünde Kararnamenin ek 26 ncı maddesine göre personel istihdam\nedilebilir. [86] (5) Başkanlık tarafından 375\nsayılı Kanun Hükmünde Kararnamenin ek 25 inci maddesine göre geçici\ngörevlendirme yapılabilir. [87] (6) Başkanlıkta, 375 sayılı\nKanun Hükmünde Kararnamenin ek 24 üncü maddesine göre müfettiş ve müfettiş yardımcısı\nistihdam edilir. (7) (Ek:RG-26/12/2019-30990-CK-55/2\nmd.) Başkanlıkta, 375 sayılı Kanun Hükmünde Kararnamenin ek 23 üncü\nmaddesine göre KOBİ Uzmanı ve KOBİ Uzman Yardımcısı istihdam edilebilir. Bütçe MADDE 236 - (1) Başkanlık bütçesi aşağıdaki gelirlerden oluşur: a) Bakanlık bütçesine konulacak\nödenekler. [88] b) Kamu iktisadi teşebbüsleri\nhakkında ilgili mevzuata tabi teşekkül, müessese ve bağlı ortaklıkların yıllık\nve kurumlar vergisi matrahına esas kârlarının binde 1’i nispetinde ödeyecekleri\naidatlar. c) Sermayesinin yüzde\n50’sinden fazlası kamu kurum ve kuruluşlarına ait bankaların kurumlar vergisine\nmatrah olan yıllık kârlarının yüzde 2’si nispetinde ödeyecekleri aidatlar (4603\nsayılı Kanuna tâbi bankalar hariç). ç) Başkanlık tarafından\nverilecek hizmetler karşılığında alınacak ücretler. d)\nDış kaynaklardan sağlanan krediler. e)\nBaşkanlığa yapılacak bağış ve yardımlar ile Başkanlığın sahip olduğu mal ve\nhaklardan kaynaklanan sair gelirler. (2) (Mülga:RG-26/12/2019-30990-CK-55/3\nmd.) ONDOKUZUNCU BÖLÜM Mesleki\nYeterlilik Kurumu Amaç ve kapsam MADDE\n237 - (1) Bu Bölümün amacı; ulusal ve uluslararası meslek standartlarını\ntemel alarak teknik ve meslekî alanlarda ulusal yeterliliklerin esaslarını\nbelirlemek; denetim, ölçme ve değerlendirme, belgelendirme ve\nsertifikalandırmaya ilişkin faaliyetleri yürütmek için gerekli ulusal\nyeterlilik sistemini kurmak ve işletmek üzere Meslekî Yeterlilik Kurumunun\nkurulması, çalışma usul ve esaslarının belirlenmesi ile Türkiye Yeterlilikler\nÇerçevesiyle ilgili hususların düzenlenmesini sağlamaktır. (2) Tabiplik,\ndiş hekimliği, hemşirelik, ebelik, eczacılık, veterinerlik, mühendislik ve\nmimarlık meslekleri ile en az lisans düzeyinde öğrenimi gerektiren ve mesleğe\ngiriş şartları kanunla düzenlenmiş olan meslekler bu Bölümün kapsamı\ndışındadır. Tanımlar [89] [90] MADDE\n238 - (1) Bu Bölümün uygulanmasında; a) Avrupa\nYeterlilikler Çerçevesi: Ulusal yeterlilik sistemleri arasında kıyaslanabilirlik\nsağlayarak farklı ülke ve sistemlerde verilen yeterliliklerin anlaşılmasını kolaylaştıran,\nAvrupa Birliği tarafından kabul edilen referans çerçeveyi, b) Bakan: Çalışma ve Sosyal\nGüvenlik Bakanını, c) Bakanlık: Çalışma ve Sosyal\nGüvenlik Bakanlığını, ç) Eğitim\nakreditasyon kurumu: Ulusal meslekî yeterlilikler alanındaki eğitim ve öğretim\nkurumlarını akredite etmek üzere Meslekî Yeterlilik Kurumu tarafından\nyetkilendirilen kurum ve kuruluşları, d) Kurum:\nMeslekî Yeterlilik Kurumunu, e) Meslekî\nYeterlilik Belgesi: Meslekî Yeterlilik Kurumu tarafından onaylanmış bireyin\nbilgi, beceri ve yetkinliğini ifade eden belgeleri, f) Türkiye\nYeterlilikler Çerçevesi: Avrupa Yeterlilikler Çerçevesi ile uyumlu olacak\nşekilde tasarlanan; ilk, orta ve yükseköğretim dâhil meslekî, genel ve akademik\neğitim ve öğretim programları ve diğer öğrenme yolları ile kazanılan tüm\nyeterlilik esaslarını, g) Ulusal\nmeslek standartları: Bir mesleğin başarı ile icra edilebilmesi için Kurum\ntarafından kabul edilen; gerekli bilgi, beceri, tavır ve tutumların neler\nolduğunu gösteren asgari normları, ğ) Ulusal meslekî yeterlilik\nsistemi: Teknik ve meslekî eğitim standartlarının ve bu standartları temel alan\nyeterliliklerin geliştirilmesi, uygulanması ve bunlara ilişkin yetkilendirme,\ndenetim, ölçme ve değerlendirme, belgelendirme ve sertifikalandırmaya ilişkin\nkural ve faaliyetleri, h) Yeterlilik: Bireyin sahip\nolduğu, yetkili otorite tarafından tanınmış bilgi, beceri ve yetkinliği, ı) Yetkilendirilmiş kurum:\nTürk Akreditasyon Kurumu veya Avrupa Birliği ile çok taraflı tanıma anlaşması\nimzalamış akreditasyon kurumlarından akredite edilmiş personel belgelendirme\nkurum ve kuruluşlarını, örgün ve yaygın eğitim kurumları ve bunların dışındaki,\nizinle muhtelif programlar sunan ve meslekî yeterlilikler kazandıran kurumların\ntümünü, ifade eder. Meslekî\nYeterlilik Kurumu MADDE\n239 - (1) Bu Bölümde belirtilen hususlar dışında özel hukuk hükümlerine\ntâbi olmak üzere kamu tüzel kişiliğini haiz, idarî ve malî özerkliğe sahip ve\nözel bütçeli Meslekî Yeterlilik Kurumu kurulmuştur. Kurumun kısa adı MYK’dir. (2) Kurum,\nBakanlığın ilgili kuruluşudur. Kurumun\ngörev ve yetkileri MADDE 240\n- (1) Kurumun görev ve yetkileri şunlardır: a) Ulusal\nmeslekî yeterlilik sistemi ile ilgili yıllık gelişme planlarını hazırlamak,\ngeliştirmek, uygulamasını yapmak veya yaptırmak, denetlemek ve bunlara ilişkin\ndüzenlemeleri yapmak. b)\nStandartları belirlenecek meslekleri belirlemek ve bu standartları hazırlayacak\nkurum ve kuruluşları tespit etmek. c)\n4/11/1981 tarihli ve 2547 sayılı Yükseköğretim Kanununa tâbi teknik ve meslekî\neğitim veren yüksek öğretim kurumlarında ulusal meslek standartlarına uygun eğitim\nve öğretimin yapılabilmesi için Yükseköğretim Kurulu ile; orta öğretim\ndüzeyindeki meslekî ve teknik eğitim veren öğretim kurumlarında ulusal meslek\nstandartlarına uygun eğitim ve öğretimin yapılabilmesi için Millî Eğitim\nBakanlığı ile işbirliği yapmak. ç) Ulusal\nmeslek standartlarını temel alarak teknik ve meslekî alanlarda ulusal\nyeterliliklerin esaslarını belirlemek. d) Ulusal\nmeslekî yeterlilikler alanındaki eğitim ve öğretim kurumlarını ve programlarını\nakredite edecek kurumları belirlemek. e) Sınav\nve belgelendirme sistemi kapsamında yeterliliği belgelendirecek\nyetkilendirilmiş kurumları belirlemek ve sınavlarda başarılı olanlara sertifika\nverilmesini sağlamak. f)\nTürkiye'de çalışmak isteyen yabancıların sahip oldukları meslekî yeterlilik\nsertifikalarının doğruluğunu belirlemek. g) Ulusal\nmeslekî yeterlilik standartlarını dünyadaki ve teknolojideki gelişmelere uygun\nolarak geliştirmek, yeterlilik standartlarını yükseltmek ve uluslararası alanda\ntanınmalarını sağlamak. ğ) Meslekî\nalan ve sektörler arasındaki yatay ve dikey geçişler için gerekli\nyeterliliklerin belirlenmesini sağlamak. h) Diğer ülkelerdeki benzer\nkurum ve kuruluşlarla işbirliği yapmak, hizmet satın almak, projeler\ngeliştirmek ve uygulamak, eğitim, araştırma, konferans, seminer ve yayın\nfaaliyetlerinde bulunmak. ı) Hayat\nboyu öğrenmeyi desteklemek ve teşvik etmek. i)\nFaaliyet alanına giren sair her türlü çalışmayı yapmak. Kurumun\norganları MADDE\n241 - (1) Kurum; Genel Kurul, Yönetim Kurulu ve hizmet birimlerinden\noluşur. Genel\nKurul [91] MADDE\n242 - (1) Genel Kurul, Kurumun en üst karar organı olup aşağıda\nbelirtilen üyelerden oluşur: a) Çalışma ve Sosyal Güvenlik\nBakanlığından iki üye. [92] [93] b) Millî Eğitim Bakanlığından\nüç üye. c) Dışişleri Bakanlığından bir\nüye. ç) Sanayi ve Teknoloji Bakanlığından\niki üye. d) Çevre, Şehircilik ve İklim\nDeğişikliği Bakanlığından bir üye. e) Enerji ve Tabii Kaynaklar\nBakanlığından bir üye. f) Tarım ve Orman\nBakanlığından bir üye. g) Ticaret Bakanlığından bir üye. ğ) Kültür ve Turizm\nBakanlığından bir üye. h) Hazine ve Maliye\nBakanlığından bir üye. ı) Sağlık Bakanlığından bir\nüye. i) Ulaştırma ve Altyapı\nBakanlığından bir üye. j) Üniversitelerin çalışma\nekonomisi, işletme ve meslekî eğitim ile ilgili alanlarından Yükseköğretim\nKurulu tarafından belirlenecek üç öğretim üyesi. k) Türkiye İş Kurumundan bir\nüye. l) Küçük ve Orta Ölçekli\nSanayi Geliştirme ve Destekleme İdaresi Başkanlığından bir üye. m) Türk Standardları\nEnstitüsünden bir üye. n) Türkiye Odalar ve Borsalar\nBirliğinden dört üye. o) Türkiye Esnaf ve Sanatkârları\nKonfederasyonundan dört üye. ö) Türkiye Ziraat Odaları\nBirliğinden iki üye. p) Türkiye Seyahat Acenteleri\nBirliğinden bir üye. r) Türkiye İhracatçılar\nMeclisinden bir üye. s) En çok üyeye sahip üç işçi\nsendikaları konfederasyonunun her birinden en az bir üye olmak üzere sahip\noldukları üye sayılarına oranla toplam yedi üye. ş) En çok üyeye sahip işveren\nsendikaları konfederasyonundan üç üye. (2) Genel\nKurul üyelerinden, Yükseköğretim Kurulu dışındaki kamu kurum ve kuruluşları\ntemsilcileri kurum veya kuruluşun bağlı veya ilgili olduğu Bakan, öğretim\nüyeleri Yükseköğretim Kurulu, kamu kurumu niteliğindeki meslek kuruluşları\ntemsilcileri ise yetkili organları tarafından görevlendirilir. Genel Kurul üyelerinin\ngörev süresi üç yıldır. Görev süresi dolan üyeler yeniden görevlendirilebilir.\nHerhangi bir nedenle boşalan üyelik için kalan süreyi tamamlamak üzere en geç\nbir ay içinde aynı usulle görevlendirme yapılır. (3) Genel\nKurul, her yıl Ekim ayında olağan toplanır. Genel Kurul, üyelerin beşte birinin\nisteği veya Yönetim Kurulunun talebi üzerine olağanüstü toplantıya\nçağrılabilir. Olağan ve olağanüstü Genel Kurul için toplantı yeter sayısı üye\ntam sayısının salt çoğunluğudur. İlk toplantıda çoğunluk sağlanamazsa ikinci\ntoplantıda çoğunluk aranmaz. Genel Kurul karar yeter sayısı, katılanların salt\nçoğunluğudur. (4) Genel\nKurul, üyeler arasından seçilen bir başkan ve iki kâtip üyeden oluşan Başkanlık\nDivanı tarafından yönetilir. Genel\nKurulun görevleri MADDE\n243 - (1) Genel Kurulun görevleri şunlardır: a) Yönetim\nKurulu üyelerini seçmek. b) Yönetim\nKurulu tarafından hazırlanan bütçeyi aynen veya değiştirerek kabul etmek. c) Yönetim\nKurulunun bir önceki yıla ait faaliyet raporunu, bir sonraki yıla ait çalışma\nprogramını ve malî raporlarını görüşerek karara bağlamak. ç) Yönetim\nKurulunu ibra etmek. d) Yönetim\nKurulunca önerilecek personel planlamasını onaylamak. e) Kurumun\nihtiyacı olan taşınmazların kiralanması veya satın alınması konularında Yönetim\nKuruluna yetki vermek. f)\nGerektiğinde uluslararası kuruluşlara üye olunması ve Kurumun uluslararası\nkuruluşlar nezdinde temsil edilmesi konusunda Yönetim Kuruluna yetki vermek. g) Üyelerin\naidat miktarını belirlemek. ğ)\nMevzuatla verilen diğer görevleri yerine getirmek. Yönetim\nKurulu MADDE\n244 - (1) Yönetim Kurulu, Kurumun yürütme organıdır. Yönetim Kurulu, bir\nasıl ve bir yedek üyesi Bakanlık, bir asıl ve bir yedek üyesi Millî Eğitim\nBakanlığı, bir asıl ve bir yedek üyesi Yükseköğretim Kurulu, bir asıl ve bir\nyedek üyesi kamu kurumu niteliğindeki meslek kuruluşları, bir asıl ve bir yedek\nüyesi işçi sendikaları konfederasyonları ve bir asıl ve bir yedek üyesi de\nişveren sendikaları konfederasyonları temsilcileri arasından toplam altı asıl\nve altı yedek üye olmak üzere Genel Kurul tarafından seçilir. (2) Yönetim\nKurulu üyelerinin görev süresi üç yıl olup görev süresi dolan üyeler yeniden\nseçilebilir. Yönetim Kurulu, üyeleri arasından salt çoğunlukla bir başkan ve\nbir başkan vekili seçer. (3)\nGeçerli mazereti olmaksızın bir takvim yılında toplam üç toplantıya katılmayan\nveya bir toplantıya katıldığı ve karşı oy kullanmadığı halde Yönetim Kurulu\nkararlarını süresi içinde imzalamayan veya karşı oy gerekçesini süresi içinde\nyazmayan Yönetim Kurulu üyeleri, üyelikten çekilmiş sayılır. Bu durum Yönetim\nKurulu kararı ile tespit edilir. (4)\nYönetim Kurulu üyeliklerinde bir boşalma olması halinde boşalan üyeliğin yedek\nüyesi boşalan üyeliği doldurur ve yerine geldiği üyenin kalan görev süresini\ntamamlar. (5)\nYönetim Kurulu, Başkanın belirleyeceği tarihlerde haftada en az bir kez,\nBaşkanın çağrısı veya Yönetim Kurulu üyelerinin üçte birinin yazılı istemi\nüzerine ise her zaman toplanabilir. Başkanın bulunmadığı hallerde toplantılara\nbaşkan vekili başkanlık eder. (6)\nYönetim Kurulu üye tam sayısının salt çoğunluğu ile toplanır ve toplantıya\nkatılanların salt çoğunluğu ile karar alır. Oyların eşit olması halinde\nBaşkanın oyu yönünde karar verilmiş sayılır. (7)\nYönetim Kurulu üyeleri, Yönetim Kurulunun ibrası hariç olmak üzere Genel Kurul\ntoplantılarında oy kullanabilirler. Yönetim\nKurulunun görevleri MADDE\n245 - (1) Yönetim Kurulunun görevleri şunlardır: a) Meslek\nstandardı geliştirmek, sınav ve belgelendirme faaliyetinde bulunmak üzere başvuruda\nbulunan kuruluşların başvurularını incelemek ve sonuçlandırmak. b)\nStandardı tespit edilerek sınav ve belgelendirme uygulaması yapılacak\nmeslekleri belirlemek. c) Meslek\nstandartlarını ve yeterlilikleri onaylamak. ç) Kurumca\nhazırlanan yönetmelik taslaklarını inceleyerek yayımlanmak üzere ilgili\nmercilere iletmek. d) Kurumun\nbir önceki yıla ait faaliyet raporu, bir sonraki yıla ait çalışma programı,\nmalî rapor ve personel planlaması ile bütçesini hazırlayarak Genel Kurulun\nonayına sunmak. e) Hizmet\nbirimlerinin oluşumuna karar vermek. f) Kurumda\nçalışanların, ücret, harcırah, malî ve sosyal hakları ile ilgili esasları\nbelirleyerek Genel Kurula sunmak. g)\nHazırlatılacak meslek standartlarının, sınav ve belgelendirme uygulamalarının\nuluslararası normlara uygunluğunu sağlamak. ğ) Gerekli\ngörülen hallerde Ankara dışında büro veya temsilcilik açılmasına karar vermek\nveya ilgili kurum ve kuruluşlara Kurumun faaliyet alanına giren konularda yetki\nvermek. h) Kurumun\ngörevleri ile ilgili olarak ihtiyaç duyulan konularda araştırma, teknik\ninceleme, etüt, proje ve bunlarla ilgili her türlü mal ve hizmetlerin\nsağlanması gibi işleri yerli ve yabancı gerçek ve tüzel kişilere yaptırmak ve\nbu konularla ilgili mal ve hizmet satın alınmasına karar vermek. ı) Şikâyet\nve itirazların incelenme usul ve esaslarını belirlemek. i) Genel\nKurulca verilen diğer görevleri yapmak. Hizmet\nbirimleri MADDE\n246 - (1) Kurumun hizmet birimleri şunlardır: a) Meslek\nStandartları Dairesi Başkanlığı. b) Sınav\nve Belgelendirme Dairesi Başkanlığı. c) Uluslararası İlişkiler ve\nAvrupa Birliği Dairesi Başkanlığı. ç) Denetim Dairesi\nBaşkanlığı. d) Türkiye Yeterlilikler\nÇerçevesi Dairesi Başkanlığı. e)\nStrateji Geliştirme Dairesi Başkanlığı. f)\nPersonel ve Destek Hizmetleri Dairesi Başkanlığı. g) Hukuk Müşavirliği. Hizmet birimlerinin\ngörevleri MADDE 247 - (1) Hizmet\nbirimlerini görevleri aşağıda belirtilmiştir: a) Meslek Standartları Dairesi\nBaşkanlığı: 1) Meslek\nstandartlarının geliştirilmesinde izlenecek yöntemleri belirlemek. 2)\nStandart geliştirmek, güncellemek, standart geliştirmek üzere Kuruma yapılan\nbaşvuruları incelemek ve inceleme sonuçlarını rapora bağlamak. 3) Meslek\nstandardı geliştirmek üzere yetkilendirilmiş kuruluşların çalışmalarının belirlenen\nkriterlere uygun olup olmadığını izleyerek rapora bağlamak. 4) Meslek\nstandartlarının geliştirilmesi ile ilgili araştırma yapmak, yayın hazırlamak,\nuygulamalar sonucu elde edilen veriler çerçevesinde sistemde yapılması gereken\ndeğişiklikleri tespit etmek. 5) Başkan\ntarafından verilen görevler ile mevzuatta öngörülen benzeri görevleri yapmak. b) Sınav\nve Belgelendirme Dairesi Başkanlığı: 1)\nBireylerin ölçme, değerlendirme ve belgelendirilmesine ilişkin faaliyetleri\ngerçekleştirmek. 2) Sınav ve belgelendirme\nkuruluşları ile eğitim akreditasyon kurumlarının yetkilendirilmesini sağlamak\nve bu kuruluşlara yönelik rehberlik faaliyetlerini gerçekleştirmek. 3) Ulusal meslekî\nyeterlilikler alanındaki eğitim ve öğretim kurumlarının akreditasyonuna ve\nyabancıların sahip oldukları meslekî yeterlilik sertifikalarının doğrulanmasına\nilişkin faaliyetleri gerçekleştirmek. 4) Çalışma\nkonularıyla ilgili araştırma yapmak, yayın hazırlamak, uygulamalar sonucu elde\nedilen veriler çerçevesinde sistemde yapılması gereken değişiklikleri tespit\netmek. 5) Başkan\ntarafından verilen görevler ile ilgili mevzuatta öngörülen benzeri görevleri\nyapmak. c) Uluslararası İlişkiler ve\nAvrupa Birliği Dairesi Başkanlığı: 1) Kurumun\ngörev, yetki, sorumluluk ve faaliyet alanına giren konularda Avrupa Birliği,\ndiğer uluslararası kuruluşlar ve ülkelerle ilişkilerini yürütmek ve bu konuda\nkoordinasyonu sağlamak. 2) Kurumun görev ve faaliyet\nalanına giren konularda Avrupa Birliği müktesebatına ve tavsiye kararlarına\nilişkin faaliyetleri yürütmek. 3) Kurumun faaliyet alanına\ngiren konularda Avrupa Birliği ve diğer ülkeler ile uluslararası kuruluşlarla\nyapılan proje ve programların hazırlanması, yürütülmesi ve izlenmesini sağlamak. 4) Görev alanıyla ilgili\naraştırma ve incelemeler yapmak ve raporlamak, yayın hazırlamak. 5) Başkan\ntarafından verilen görevler ile ilgili mevzuatta öngörülen benzeri görevleri\nyapmak. ç) Denetim Dairesi Başkanlığı: 1) Yetkilendirilmiş kurum ve\neğitim akreditasyon kurumu olma başvurularını Kurum mevzuatı dâhilinde incelemek\nve değerlendirmede bulunmak. 2) Yetkilendirilmiş kurumlar\nile eğitim akreditasyon kurumlarının Kurumla ilgili faaliyetlerini izlemek,\ndenetlemek ve değerlendirmek. 3) Denetim standartlarını ve\nakreditasyon ilkelerini esas alarak Kurum faaliyetlerinde kalite güvencesini\nsağlamak amacıyla araştırma ve inceleme yapmak. 4) İzleme, değerlendirme ve\ndenetimlere ilişkin standart ve ilkelerin oluşturulmasını sağlamak, denetim\nrehberleri hazırlamak, denetimlerin etkililiğini ve verimliliğini arttırıcı\ngörüş ve önerilerde bulunmak. 5) Başkan tarafından verilen\ngörevler ile mevzuatta öngörülen benzeri görevleri yapmak. d) Türkiye Yeterlilikler\nÇerçevesi Dairesi Başkanlığı: 1) Türkiye Yeterlilikler\nÇerçevesinin oluşturulmasına, geliştirilmesine, güncelliğinin sağlanmasına ve\nyürütülmesine ilişkin çalışmaları yapmak ve ilgili kurum ve kuruluşlar ile\nkoordinasyonu sağlamak. 2) Türkiye Yeterlilikler\nÇerçevesinde belirlenen kurul ve yapıların oluşturulmasına, işletilmesine ve\nsürdürülmesine ilişkin çalışmaları yürütmek. 3) Türkiye Yeterlilikler\nÇerçevesinin, Avrupa Yeterlilikler Çerçevesi ve diğer bölgesel yeterlilik\nçerçeveleriyle referanslanması çalışmalarını ve diğer ülkelerin ulusal\nyeterlilik çerçeveleriyle karşılıklı tanıma çalışmalarını yürütmek. 4) Çalışma konularıyla ilgili\naraştırma yapmak, yayın hazırlamak, uygulamalar sonucu elde edilen veriler\nçerçevesinde sistemde yapılması gereken değişiklikleri tespit etmek. 5) Başkan tarafından verilen\ngörevler ile mevzuatta öngörülen benzeri görevleri yapmak. e)\nStrateji Geliştirme Dairesi Başkanlığı: 1) 10/12/2003 tarihli ve 5018 sayılı Kamu Malî Yönetimi ve Kontrol\nKanunu, 22/12/2005 tarihli ve 5436 sayılı Kanun, Cumhurbaşkanlığı kararnameleri\nve ilgili diğer mevzuatla strateji geliştirme ve malî hizmetler birimlerine verilen\ngörevleri yapmak. 2) Başkan\ntarafından verilen diğer görevleri yapmak. f) Personel ve Destek\nHizmetleri Dairesi Başkanlığı: 1) Kurum personelinin işe\nalımı ve özlük haklarına ilişkin iş ve işlemleri yürütmek, performans ölçütleri\nile insan kaynakları politikasını hazırlamak. 2) Kurum hizmetleri için\ngerekli olan bilişim altyapısını oluşturmak, teknolojik gelişmeleri takip etmek,\nbilgi güvenliği ve güvenilirliği konusunda gereken önlemleri almak, belirlenmiş\npolitikaları ve ilkeleri uygulamak. 3) Kurumun evrak, arşiv,\ndokümantasyon ve taşınır hizmetlerini yürütmek ve koordine etmek. 4) Kurumun ihale, satın alma\nve lojistik işlemlerini yürütmek. 5) Başkan\ntarafından verilen görevler ile ilgili mevzuatta öngörülen benzeri görevleri\nyapmak. g) Hukuk\nMüşavirliği: 1) 26/9/2011 tarihli ve 659 sayılı Kanun Hükmünde Kararname hükümlerine göre\nhukuk birimlerine verilen görevleri yapmak. 2) Başkan tarafından verilen diğer görevleri yapmak. Temsil\nyetkisi MADDE\n248 - (1) Kurum; Yönetim Kurulu Başkanı, yokluğunda ise başkan vekili\ntarafından temsil edilir. Başkan MADDE\n249 - (1) Yönetim Kurulu Başkanı Kurumun Başkanıdır. (2)\nBaşkan, Kurum hizmetlerinin yürütülmesinden ve Kurumun tüm birimleri arasında\nkoordinasyonun sağlanmasından sorumludur. Başkanın\ngörev ve yetkileri MADDE\n250 - (1) Başkanın görev ve yetkileri şunlardır: a) Yönetim\nKurulu toplantılarının gündemini hazırlamak ve Yönetim Kurulu üyelerine\nbildirmek. b) Yönetim\nKurulu kararlarının yayımlanmasını veya tebliğini sağlamak, bu kararların\ngereğinin yerine getirilmesini temin etmek ve uygulanmasını izlemek. c) Hizmet\nbirimlerinden gelen önerilere son şeklini vererek Yönetim Kuruluna sunmak. ç) Kurumun\nstratejilerine, amaç ve hedeflerine uygun olarak Kurumun yıllık bütçesi ile\nmalî tablolarını hazırlamak. d) Hizmet\nbirimlerinin uyumlu, verimli, disiplinli ve düzenli bir biçimde çalışmasını\nsağlamak. e) Yıllık\nfaaliyet raporlarını hazırlamak, amaç ve hedeflere, performans ölçütlerine göre\nfaaliyetlerin değerlendirmesini yapmak, yaptırmak ve bunları Yönetim Kuruluna\nsunmak. f) Kurumun\nfaaliyet gösterdiği alanda strateji, politikalar ve ilgili mevzuat ile Kurum ve\nçalışanların performans ölçütleri hakkında çalışma ve değerlendirme yapmak. g) Kurumun\ndiğer kuruluşlarla ilişkilerini yürütmek. ğ) Yönetim\nKurulu tarafından atanması öngörülenler dışındaki Kurum personelini atamak. h) Başkan adına\nimzaya yetkili personelin görev ve yetki alanını belirlemek. ı) İdarî\nkonulardaki diğer görevleri yerine getirmek. (2)\nBaşkan, Yönetim Kuruluna ilişkin olmayan görev ve yetkilerinden bir bölümünü,\nsınırlarını açıkça belirlemek ve yazılı olmak kaydıyla alt kademelere\ndevredebilir. Sektör\nkomiteleri MADDE\n251 - (1) Kurum tarafından görevlendirilen kurum ve kuruluşlarca hazırlanan\nmeslek standartlarının ulusal meslek standardı, yeterliliklerin de ulusal\nyeterlilik olarak kabul edilebilmesi için gerekli incelemeyi yaparak Yönetim\nKurulunun onayına sunmak üzere sektör komiteleri kurulur. (2) Sektör\nkomiteleri; Bakanlık, Millî Eğitim Bakanlığı, Yükseköğretim Kurulu, meslekle ilgili\ndiğer Bakanlıklar, işçi ve işveren kuruluşları, meslek kuruluşları ve Kurumun\nbirer temsilcisinden oluşur. Ayrıca çalışmalara üniversitelerin ilgili\nbölümlerinden öğretim üyeleri de danışman olarak davet edilebilir. (3) Sektör\nkomitelerinin kurulması ve çalışmaları ile ilgili usul ve esaslar yönetmelikle\nbelirlenir. Ulusal\nmeslek standartlarının ve ulusal yeterliliklerin hazırlanması ve yürürlüğe\nkonulması MADDE\n252 - (1) Kurum görevlendirdiği veya hizmet satın aldığı kurum ve\nkuruluşlara veya oluşturduğu çalışma gruplarına meslek standartlarını ve\nyeterlilikleri hazırlatır. Meslek standartları ve yeterlilikler ile ilgili seviyeler\nTürkiye Yeterlilikler Çerçevesi seviyelerine uygun olarak hazırlanır. Bu\nstandartlar ve yeterlilikler sektör komitelerinde incelenir ve uygun bulunanlar\nYönetim Kurulunun onayına sunulur ve Yönetim Kurulu tarafından onaylanan\nyeterlilikler, ulusal yeterlilik olarak yürürlüğe girer. (2)\nYönetim Kurulu tarafından onaylanan meslek standartları Resmî Gazete’de\nyayımından sonra ulusal meslek standardı niteliğini kazanır. (3) Yürürlükte olan meslek\nstandartları en geç beş yılda bir yeniden değerlendirilir. Ulusal meslek\nstandartlarının ve ulusal yeterliliklerin güncellenmesi ve iptaline ilişkin\nusul ve esaslar yönetmelikle belirlenir. Değişikliklerin kabulü ve yayımlanması\nikinci fıkrada belirtilen usule tabidir. (4) Meslekî\nve teknik eğitim ve öğretime ilişkin ortaöğretim ve yükseköğretim programları,\nMillî Eğitim Bakanlığı ve üniversiteler tarafından bir yıl içinde ilgili ulusal\nmeslek standartlarıyla uyumlu hâle getirilir; eğitim ve öğretimin bu\nprogramlara göre verilmesi sağlanır. Sınav,\nölçme, değerlendirme ve belgelendirme MADDE 253 - (1)\nBireylerin meslekî yeterliliklerinin tespitine ilişkin sınav, ölçme ve\ndeğerlendirme işlemleri Kurumun başvurusunu onayladığı yetkilendirilmiş\nkurumlar tarafından yapılır. (2) Ulusal meslekî\nyeterliliklere göre yapılan sınav, ölçme ve değerlendirme sonucunda başarılı\nolanlara Meslekî Yeterlilik Belgesi verilir. (3) Sınav, ölçme, değerlendirme\nve Meslekî Yeterlilik Belgesi ile ilgili usul ve esaslar Kurum tarafından çıkarılan\nyönetmelikle belirlenir. Eğitim\nve öğretim kurumlarının akreditasyonu MADDE\n254 - (1) Ulusal meslekî yeterlilikler alanındaki eğitim ve\nöğretim kurumlarının ve programlarının akreditasyonu eğitim akreditasyon\nkurumlarınca gerçekleştirilir. (2) Akredite olan eğitim ve\nöğretim kurumlarından mezun olanlara kazandıkları meslekî yeterliliklere uygun\nMeslekî Yeterlilik Belgesi verilir. (3) Ulusal meslekî\nyeterlilikler alanındaki eğitim ve öğretim kurumlarının akreditasyonuna ve\neğitim akreditasyon kurumlarının belirlenmesine, akredite eğitim kurumlarından\nmezun olanların belgelendirilmesine ilişkin usul ve esaslar Kurum tarafından\nçıkarılan yönetmelikle düzenlenir. Türkiye Yeterlilikler\nÇerçevesi MADDE 255 - (1) Türkiye\nYeterlilikler Çerçevesinin oluşturulmasına, geliştirilmesine ve güncelliğinin\nkorunmasına ilişkin işlemler Kurum tarafından yürütülür. (2) Kalite\ngüvencesi sağlanmış tüm yeterlilikler Türkiye Yeterlilikler Çerçevesine dâhil\nedilir. Yeterliliklerin kalite güvencesinin sağlanmasına ilişkin ölçütler Kurum\ntarafından belirlenir. Türkiye Yeterlilikler Çerçevesinin oluşumu ve yürütülmesi\niçin Bakanlık, Millî Eğitim Bakanlığı, Yükseköğretim Kurulu, Kurum ve ilgili\ntarafların temsilcilerinden oluşan kurul, komisyon ve çalışma grupları gibi danışma,\nkarar ve uygulama birimleri oluşturulabilir. Bu birimlerin oluşturulmasına,\nişletilmesine, kalite güvence ölçütlerine, kalite güvencesini belirleyecek\nkurum ve kuruluşların belirlenmesine ve Türkiye Yeterlilikler Çerçevesinin\nuygulanmasına ilişkin usul ve esaslar Cumhurbaşkanı kararı ile yürürlüğe\nkonulan yönetmelikle belirlenir. Personelin\natanma şartları ve statüsü MADDE\n256 - (1) Kurum hizmetleri 27/6/1989 tarihli ve 375 sayılı Kanun Hükmünde\nKararnamenin ek 23 üncü maddesine göre istihdam edilen Mesleki Yeterlilik\nUzmanı ve Uzman Yardımcıları ile anılan Kanun Hükmünde Kararnamenin ek 28 inci\nmaddesine göre iş mevzuatı çerçevesinde istihdam edilen diğer personel eliyle\nyürütülür. (2)\nKurumda çalıştırılacak personel unvanlarının birimlere dağılımını yapmaya\nBaşkanın önerisi üzerine Yönetim Kurulu yetkilidir. (3)\nKurumda 375 sayılı Kanun Hükmünde Kararnamenin ek 26 ncı maddesine göre\nsözleşme ile yabancı uzman istihdam edilebilir. (4) (Ek:RG-19/6/2019-30806-CK-39/3\nmd.) (İptal fıkra: Anayasa Mahkemesinin 22/3/2023 Tarihli ve E: 2019/90,\nK: 2023/51 Sayılı Kararı ile.) Malî\nhaklar MADDE\n257 - (İptal madde:  Anayasa Mahkemesinin 9/11/2022 Tarihli ve E:\n2018/123, K: 2022/138 Sayılı Kararı.) Gelirler MADDE\n258 - (1) Kurumun gelirleri şunlardır: a) Genel Kurulda temsilcisi\nbulunan kamu kurumu niteliğindeki meslek kuruluşları, işçi ve işveren\nkonfederasyonları ile diğer kuruluşların Genel Kuruldaki her bir temsilcisi için\nolağan Genel Kurulun yapıldığı tarihte geçerli olan aylık brüt asgari ücretin yirmi\nkatını geçmemek üzere miktarı Genel Kurulca belirlenen aidatlar. b) Kurumun Genel Kurula\nsunulan bütçesinden, (a) bendine göre belirlenen aidatlar düşüldükten sonra\nkalan kısım üzerinden Genel Kurulda temsilcisi bulunan her bir Bakanlık ile\nkamu kurum ve kuruluşu için eşit miktarda belirlenen aidatlar. c) Kurumun, sınav ve\nbelgelendirme çalışmaları karşılığında müracaatçılardan alınacak masraf\nkarşılıkları. ç) Kurumun ulusal ve\nuluslararası düzeyde gerçek veya tüzel kişilere vereceği hizmetler karşılığında\nelde edeceği gelirler. d) Sınav, ölçme, değerlendirme,\nbelgelendirme ve akreditasyon alanında Kuruma hizmet sunmak isteyen kurum ve\nkuruluşlardan alınan en yüksek Devlet memuru aylığının (ek gösterge dâhil) elli\nkatını aşmamak üzere Yönetim Kurulu tarafından belirlenen yıllık aidatlar ile\nbu kurum ve kuruluşlardan alınan başvuru, inceleme, denetim ve masraf\nkarşılıkları. e) Ulusal meslekî\nyeterlilikler alanında eğitim ve öğretim kurumlarının akreditasyonundan elde\nedilen gelirler. f) Yayın, telif hakları, marka\nve lisanslardan alınacak ücretler. g) Kurum gelirlerinin\ndeğerlendirilmesinden elde edilen gelirler. ğ) Diğer gelir ve kazançlar\nile bağışlar. Giderler MADDE\n259- (1) Kurumun giderleri şunlardır: a)\nPersonel giderleri. b) Yönetim\nKurulunca karara bağlanmış bilgi bankası, yazılım, donanım ve iletişim gibi\nyatırım giderleri. c) Meslek\nstandardı, sınav ve belgelendirme alanında Kuruma hizmet sunan kuruluşlara\nödenen ücretler. ç) Ulusal\nmeslekî yeterlilikler alanında eğitim ve öğretim kurumlarının akreditasyonuna\nilişkin giderler. d) Taşınır\nve taşınmaz alınması, kiralanması, ulaşım, elektrik, su, telefon ve yakıt gibi\nidarî giderler. e) Satın\nalınacak danışmanlık giderleri. f) Basım,\nyayım ve reklam giderleri. g) Yurt\niçi ve yurt dışı toplantı, konferans, seminer, çalışma ziyaretleri giderleri. ğ) Kurum\nadına Kurum faaliyetleri ile ilgili yurt içi ve yurt dışı üyelik aidatları. h) Eğitim,\nöğretim ve burs giderleri. ı) Kurum\nfaaliyetlerinin gerçekleştirilmesiyle ilgili diğer giderler. Bütçe MADDE\n260 - (1) Kurumun gelirlerinin giderlerini karşılaması esastır. Kurum\ngelirleri bir bankada açılacak hesapta tutulur. Bu gelirlerden hesap yılı\nsonuna kadar harcanmayan paralar ilgili kuruma bildirildikten sonra Kurumun\nertesi yıl gelir hesabına aktarılır ve takip eden Genel Kurul üyelik aidatları\ngelir fazlası dikkate alınarak belirlenir. YİRMİNCİ BÖLÜM Meteoroloji Genel Müdürlüğü Amaç MADDE\n261 – (1) Bu Bölümün amacı, meteoroloji istasyonları\naçmak ve çalıştırmak, hizmetlerin gerektirdiği rasatları yapmak ve\ndeğerlendirmek ve çeşitli sektörler için hava tahminleri yapmak ve meteorolojik\nbilgi desteği sağlamak için Çevre, Şehircilik ve İklim Değişikliği Bakanlığına\nbağlı Meteoroloji Genel Müdürlüğünün\nkurulmasına, teşkilat ve görevlerine dair usul ve esasları düzenlemektir. [94] Görevler MADDE\n262 – (1) Meteoroloji Genel Müdürlüğünün görevleri şunlardır: a)\nMeteorolojik hizmetlerin eksiksiz ve zamanında yürütülebilmesi için lüzum\ngörülen yerlerde çeşitli tipte meteoroloji istasyonları veya birimleri açmak ve\nçalıştırmak. b)\nMeteorolojik hizmetlerin gerektirdiği rasatları yapmak ve diğer sektörler için\nhava tahminleri yapmak. c)\nAskeri ve sivil; kara, deniz ve hava ulaştırması ile tarım ve diğer sektörler\niçin hava tahminleri yapmak. ç)\nTarım, orman, turizm, ulaştırma, bayındırlık, enerji, sağlık, çevre, silahlı\nkuvvetler ve gerekli görülen kurum ve kuruluşlar için meteorolojik destek\nsağlamak ve uluslararası anlaşmalarla sorumluluğuna verilmiş bulunan\nmeteorolojik hizmetleri yürütmek. d)\nTeşkilatın lüzum göreceği alıcı ve verici cihazları ile her türlü haberleşme\naraçlarını ilgili kuruluşlarla işbirliği yaparak kurmak, kurdurmak ve işletmek,\nbunlarla yurt içi ve yurt dışı meteorolojik bilgi alışverişi yapmak, bu\nbilgilerden lüzum görülenleri halkın yararlanabileceği tarzda yayınlamak. e)\n11/11/1983 tarihli ve 2954 sayılı Türkiye Radyo ve Televizyon Kanununa uygun\nolarak radyo istasyonu kurmak ve işletmek. f)\nMeteoroloji ile ilgili konularda etüt ve araştırmalar yapmak, Türkiye’nin iklim\nözelliklerini tespit amacıyla çalışma ve incelemeler yaparak elde edilen\nbilgileri arşivlemek ve yayımlamak. g)\nMeteoroloji ile ilgili milletlerarası kuruluşlarda 5/5/1969 tarihli ve 1173\nsayılı Kanun hükümleri çerçevesinde Türkiye’yi temsil etmek ve gerekli\nişbirliğini sağlamak. Teşkilat MADDE\n263 – (1) Meteoroloji Genel Müdürlüğü merkez ve taşra teşkilatından meydana gelir. Genel\nMüdür MADDE\n264 – (1) Genel Müdür teşkilatın en üst\namiridir. (2)\nGenel Müdür, merkez ve taşra teşkilatının faaliyetlerini, işlemlerini ve hesaplarını\ndenetlemekle görevli ve yetkilidir. Genel\nMüdür yardımcıları MADDE\n265 – (1) Meteoroloji Genel Müdürlüğünde hizmet birimlerinin koordinasyonunda Genel Müdüre yardımcı\nolmak üzere iki Genel Müdür yardımcısı görevlendirilebilir. Hizmet\nbirimleri MADDE 266 – (1) Genel\nMüdürlüğün hizmet birimleri şunlardır: [95] [96] a) Tahminler Dairesi\nBaşkanlığı. b) Gözlem Sistemleri Dairesi\nBaşkanlığı. c) Meteorolojik Veri İşlem\nDairesi Başkanlığı. ç) Araştırma Dairesi\nBaşkanlığı. d) (Ek:RG-18/9/2020-31248-C.K.-67/10\nmd.) İklim ve Zirai Meteoroloji Dairesi Başkanlığı. e) Personel Dairesi Başkanlığı. f) (Ek:RG-5/2/2019-30677-CK-30/4) Dış İlişkiler Dairesi Başkanlığı. g)\nDestek Hizmetleri Dairesi Başkanlığı. ğ) Strateji Geliştirme Dairesi Başkanlığı. h)\nTeftiş Kurulu Başkanlığı. ı)\nHukuk Müşavirliği. Tahminler Dairesi Başkanlığı MADDE 267 – (1) Tahminler Dairesi Başkanlığının görevleri şunlardır: a) Meteorolojik gözlemler ve\nuzaktan algılama ürünleri ile sayısal hava tahmin modellerini kullanarak kara,\nhava ve deniz ile ilgili meteorolojik tahminleri yapmak, şiddetli meteorolojik\nhadiselerle ilgili erken uyarılar hazırlamak. b) Kamu ve özel sektör ile\ndiğer kullanıcıların ihtiyaç duyduğu meteorolojik tahminleri üretmek. c) Havacılık ve denizcilik\nsektörünün ihtiyaç duyduğu meteorolojik desteği, ulusal ve uluslararası standartlarda\nsağlamak. ç) Uluslararası kuruluşlar ile\nsorumluluk sahasına giren konularda teknik işbirliğini yürütmek. d) Uzaktan algılama\nsistemlerinden elde edilen verilerden meteorolojik ürünler üretmek. e) Sayısal hava tahmin\nmodellerini çalıştırmak. f) Genel Müdürlükçe verilen\nbenzeri görevleri yapmak. Gözlem\nSistemleri Dairesi Başkanlığı MADDE\n268 – (1) Gözlem Sistemleri Dairesi Başkanlığının\ngörevleri şunlardır: a) Kurulması gereken\nmeteorolojik ölçüm ve gözlem istasyonları ile ilgili planlama yapmak, yerlerini\ntespit etmek ve bunların kurulumunu yapmak veya yaptırmak. b) Uluslararası standartlara\nuygun olarak yer ve yüksek atmosfer ile deniz ölçüm ve gözlemlerinin yapılmasını\nve kontrolünü sağlamak. c) Meteorolojik ölçüm alet ve\ncihazların yenilenmesi ve geliştirilmesini sağlamak; imalat, bakım, onarım,\nayar ve kalibrasyonlarını yapmak veya yaptırmak. ç) Haberleşme alet ve\nvericilerinin işletilmesini sağlamak. d) Uluslararası kuruluşlar ile\nsorumluluk sahasına giren konularda teknik işbirliğini yürütmek. e) Genel Müdürlükçe verilen\nbenzeri görevleri yapmak. Meteorolojik Veri İşlem\nDairesi Başkanlığı MADDE 269 – (1) Meteorolojik\nVeri İşlem Dairesi Başkanlığının görevleri şunlardır: a) Yurt içi ve yurt dışı\nmeteorolojik verilerin toplanması, kayıtlarının tutulması, yayımlanması ile\narşivlenmesini sağlamak. b) Gözlem şebekesinden elde\nedilen verilerin kalite kontrolünü yapmak. c) Bilgi işlem faaliyetlerini\nyürütmek, iletişim altyapısını geliştirmek ve sürdürülebilirliğini sağlamak. ç) Uluslararası kuruluşlar ile\nsorumluluk sahasına giren konularda teknik işbirliğini yürütmek. d) Genel Müdürlükçe verilen\nbenzeri görevleri yapmak. Araştırma Dairesi\nBaşkanlığı MADDE 270 – (1)\nAraştırma Dairesi Başkanlığının görevleri şunlardır: a) (Değişik:RG-18/9/2020-31248-C.K.-67/11\nmd.) Genel Müdürlüğün görev alanına giren meteorolojik karakterli doğal\nafetler, hidrometeoroloji, deniz meteorolojisi ve meteoroloji ile ilgili diğer\nkonularda araştırma ve geliştirme çalışmaları yapmak. b) Ulusal ve uluslararası\nbilimsel gelişmeleri takip etmek, çalışmalara katılmak, işbirliği ve proje\nçalışmalarında bulunmak, araştırma projeleri yürütmek ve sonuçlandırmak. c) Çevresel faaliyetlere\nyönelik meteorolojik çalışmaları yürütmek ve ilgili kurum ve kuruluşlarla\nişbirliği yapmak. ç) Araştırma ve geliştirme\nprojelerini yapmak veya yaptırmak, d) Genel Müdürlükçe verilen\nbenzeri görevleri yapmak. İklim\nve Zirai Meteoroloji Dairesi Başkanlığı [97] MADDE\n270/A- (Ek:RG-18/9/2020-31248-C.K.-67/12\nmd.) (1)\nİklim ve Zirai Meteoroloji Dairesi Başkanlığının görevleri şunlardır: a)\nZirai meteoroloji konusunda araştırma ve geliştirme çalışmaları ile tarım\nsektörüne yönelik zirai meteorolojik uygulamalar yapmak veya yaptırmak. b)\nKuraklık konusunda araştırma ve analiz yapmak, meteorolojik faktörlerin bitki\ngelişimine etkileriyle ilgili çalışmalar yapmak veya yaptırmak. c)\nUzaktan algılama ve sayısal tahmin ürünlerinin tarımda kullanımına yönelik\naraştırma ve analiz yapmak. ç)\nİklim kayıt ve gözlemlerini kullanarak Türkiye iklimini izlemek, araştırmak,\nraporlamak, ulusal ve uluslararası kamuoyu ile paylaşmak, Türkiye iklimi ve\niklim sınıflandırmaları ile ilgili çalışmalar yapmak. d)\nİklim değişikliği model çalışmaları ve projeksiyonları için veri ve ürün\nüretmek suretiyle iklim değişikliğinin olumsuz etkilerine karşı kamu kurum ve\nkuruluşları tarafından yürütülen iklim değişikliği uyum veya azaltım\nçalışmalarına meri mevzuat doğrultusunda bilimsel destek vermek. e)\nUluslararası kuruluşlar ile sorumluluk sahasına giren konularda teknik\nişbirliğini yürütmek. f)\nGörev alanına giren konularda bilimsel çalışmalar yapmak ve yayımlamak; ilgili\nkamu kurum, kuruluşları ve üniversiteler ile ortak çalışma yapmak, çalışmalara\nkatılmak. g)\nİnsan, bitki ve hayvan sağlığını olumsuz etkileyen hava ve iklim olaylarını\naraştırmak ve gerekli tedbirlerin alınabilmesi için iklimsel ve meteorolojik\nerken uyarı sistemleri geliştirmek veya geliştirilmesini sağlamak. ğ)\nGenel Müdürlükçe verilen benzeri görevleri yapmak. Personel Dairesi\nBaşkanlığı MADDE\n271 – (1) Personel Dairesi Başkanlığının görevleri\nşunlardır: a) Genel Müdürlüğün\nfaaliyetlerine yönelik olarak insan kaynakları politikasını oluşturmak ve\nplanlamak. b) Genel Müdürlük personelinin\natama, disiplin ve özlük işlemlerini yürütmek. c) (Mülga:RG-5/2/2019-30677-CK-30/5) ç) Genel Müdürlük personelinin\nhizmet içi eğitim planlarını hazırlamak ve değerlendirmek. d) Genel Müdürlüğün yayın ve\nkütüphane işlemlerini yürütmek. e) Genel Müdürlükçe verilen\nbenzeri görevleri yapmak. Dış\nİlişkiler Dairesi Başkanlığı MADDE\n271/A- (Ek:RG-5/2/2019-30677-CK-30/6) (1) Dış\nİlişkiler Dairesi Başkanlığının görevleri şunlardır: a)\nUluslararası kuruluşlarla ilişkileri ve üyelik faaliyetlerini yürütmek, bu\nkuruluşlara yönelik politikalar geliştirmek ve uygulanmasına destek olmak, ilgili\ntoplantıları düzenlemek, düzenlenen toplantılara yurtiçi ve yurtdışında\nkatılmak veya katılımı koordine etmek. b)\nCumhurbaşkanlığı politikaları çerçevesinde ülkelerle bölgesel ve uluslararası\nkuruluşlarla ilişkileri geliştirmek amacıyla, ilgili birimler ile koordineli\nolarak, meteoroloji alanında işbirliği protokolleri ve projeler hazırlamak,\nmüzakere etmek ve yürütmek. c) Yerli\nve yabancı üst düzey heyetlerin Genel Müdürlüğü ziyaretlerine yönelik protokol\nişlerini yürütmek, ziyaret öncesi ve sonrasında gerekli koordinasyonu sağlamak. ç)\nBölgesel ve uluslararası kuruluşlar tarafından tanınan; WMO Bölgesel Eğitim\nMerkezi, WMO Bölgesel Alet Merkezi, EİT Kalibrasyon Merkezi gibi bölgesel\nmerkezlerle ilgili iş ve işlemleri yürütmek, gerekli koordinasyonu sağlamak. d) WMO\nBölgesel Eğitim Merkezi kapsamındaki eğitim faaliyetleri ile ilgili tüm iş ve\nişlemleri yerine getirmek. e) Genel\nMüdürlükçe verilen benzeri görevleri yapmak. Destek\nHizmetleri Dairesi Başkanlığı MADDE\n272 – (1) Destek Hizmetleri Dairesi Başkanlığının\ngörevleri şunlardır: a) Genel Müdürlük için gerekli\naraç ve malzemenin temini ile ilgili hizmetleri yürütmek. b)\nİhtiyaç duyulan bina, arsa ve arazinin kiralama, satın alma işlerini yürütmek. c)\nTemizlik, aydınlatma, ısıtma, bakım, onarım ve taşıma hizmetleri yapmak. ç)\nSosyal tesislerin kurulması ve yönetimi ile ilgili hizmetleri düzenlemek ve\nyürütmek. d)\nSatın alınacak alet, cihaz ve yedek malzemelerin teknik şartnamelerini\nhazırlamak. e)\nAlet, araç ve cihazların verimli bir şekilde çalışmasını sağlamak, bakım ve\nonarımını yapmak, taşıma hizmetlerini yürütmek. f) Genel evrak, arşiv ve haber\nmerkezinin hizmet ve faaliyetlerini düzenlemek ve yürütmek. g)\nGenel Müdürlükçe verilen benzeri görevleri yapmak. Strateji Geliştirme\nDairesi Başkanlığı MADDE\n273 – (1) Strateji Geliştirme Dairesi Başkanlığının\ngörevleri şunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun ve diğer mevzuatla strateji geliştirme ve mali hizmetler birimlerine\nverilen görevleri yapmak. b) Genel Müdürlükçe verilen\nbenzeri görevleri yapmak. Teftiş\nKurulu Başkanlığı MADDE\n274 – (1) Teftiş Kurulu Başkanlığı; Genel Müdürün\nemri veya onayı üzerine Genel Müdür adına aşağıdaki görevleri yapar: a)\nGenel Müdürlük teşkilatının her türlü faaliyet ve işlemleriyle ilgili olarak\nteftiş, inceleme, soruşturma işlemlerini yürütmek. b)\nGenel Müdürlüğün amaçlarını daha iyi gerçekleştirmek, mevzuata, plan ve\nprograma uygun çalışmalarını temin etmek amacıyla gerekli teklifleri hazırlamak\nve Genel Müdüre sunmak. c)\nÖzel kanunlarla ve Cumhurbaşkanlığı kararnameleriyle verilen benzeri görevleri\nyapmak. (2)\nTeftiş kurulunun kuruluş esasları ve müfettişlerin çalışma usul ve esasları yönetmelikle düzenlenir. Hukuk\nMüşavirliği MADDE\n275 – (1) Hukuk\nMüşavirliğinin görevleri şunlardır: a) 26/9/2011 tarihli ve 659 sayılı Kanun\nHükmünde Kararname hükümlerine göre hukuk birimlerine verilen görevleri yapmak. b) Genel Müdür tarafından verilen diğer\ngörevleri yapmak. Döner sermaye işletmesi MADDE 276 – (1) Görevlerin gerçekleştirilmesinde destek sağlamak\nüzere Genel Müdürlük bünyesinde kurulan döner sermaye işletmesine kuruluşunda\ntahsis edilen sermaye miktarını artırmaya Cumhurbaşkanı yetkilidir. (2) Döner sermaye işletmesinin\nfaaliyet alanları, gelirleri, giderleri ve denetimi ile ilgili hususlar Hazine\nve Maliye Bakanlığının görüşü üzerine çıkarılan yönetmelikle düzenlenir. Taşra\nteşkilatı MADDE\n277 –  (Değişik:RG-3/4/2021-31443 - CK-72/1 md.) (1) Genel Müdürlüğün taşra\nteşkilatı bu Bölüme ekli (I) sayılı Cetvelde gösterilen bölge müdürlüklerinden\noluşur. Genel Müdürlüğün bağlı olduğu Bakanlıkça bölge müdürlüklerine bağlı\nmeteoroloji müdürlükleri ile meydan meteoroloji müdürlükleri kurulabilir. (2) Taşra teşkilatının\nçalışma usul ve esasları yönetmelikle belirlenir. Koordinasyon\nve işbirliği konusunda Genel Müdürlüğün görev, yetki ve sorumluluğu MADDE\n278 – (1) Genel Müdürlük hizmet ve\ngörevleriyle ilgili konularda diğer kuruluşlarla koordinasyonu sağlamak ve\ngerekli tedbirleri almakla görevli ve yetkilidir. (2)\nGenel Müdürlük, diğer kuruluşların hizmet alanına giren konulardaki\nfaaliyetlerinde, belirlenen esaslar çerçevesinde ilgili kuruluşlara danışma ve\ngerekli işbirliği ve koordinasyonu sağlamaktan sorumludur. (3)\nGenel Müdürlük hizmet alanına giren konularda mahalli idarelerle koordinasyon\nsağlamaktan sorumludur. (4)\nSeyir halindeki ticari gemilerin, milletlerarası kurallara uygun olarak\nyaptıkları meteorolojik rasatların alınması ve iletilmesi ile diğer hususlara\nilişkin usul ve esaslar yönetmelikle düzenlenir. (5) Meteoroloji Genel Müdürlüğünün taşra\nteşkilatından ve gemilerden aldığı rasat mesajları ile resim, söz ve kod\nşeklindeki yayınlar için telli-telsiz devrelerin tahsisinde tanıyacağı öncelik\nyönetmelikle düzenlenir. (6)\nSivil hava meydanları ve deniz limanlarındaki meteorolojik hizmetin\nmilletlerarası standartlara uygun olarak yürütülmesi için meydanlardaki ve\nlimanlardaki yerleşim, muhabere, ulaştırma gibi sosyal tesis ve imkânlardan Meteoroloji Genel Müdürlüğü personeli de\nfaydalanabilir. Silahlı Kuvvetlerin\nihtiyacının karşılanması MADDE 279 – (1)\nSilahlı Kuvvetlere destek sağlamada uyulacak esaslar, Milli Savunma Bakanlığı\nve Meteoroloji Genel Müdürlüğünün bağlı olduğu Bakanlığın karşılıklı\nihtiyaçları esas alınarak hazırlanan bir yönetmelikle düzenlenir. Gelirler MADDE\n280 – (1) Genel Müdürlük, ürettiği rapor, bülten,\nrasat, harita ve hava tahminleri gibi her türlü bilgi ve belgeyi kanuni\nsınırlamalar saklı kalmak kaydıyla bedeli mukabili satabilir. Bu satışlardan\nelde edilen gelirler ile meteorolojik eğitimlerden ve reklâmlardan elde edilen\ngelirler, Genel Müdürlük Döner Sermaye Saymanlığı hesabına yatırılmak üzere\ntahsil edilir. (2) Genel Müdürlüğün yabancı\nülkelere verdiği meteorolojik ürünlerin bedeli ve yabancı ülkelerden aldığı\nmeteorolojik ürünlerin diğer yabancı ülkelere veya yurt içindeki kişi ve\nkurumlara; yabancı ülkelerin de Genel Müdürlük tarafından üretilen meteorolojik\nürünlerinin diğer ülke ve kişilere satışından yıl içinde elde edilecek döviz\ncinsinden tutarlar, Döner Sermaye İşletmesi adına Türkiye Cumhuriyet Merkez\nBankası nezdinde açılacak özel hesaba yatırılır. Bu tutarlardan ilgili\nanlaşmalar gereğince yurt dışı kuruluşlara ödenmesi gereken tutarlar, bu özel\nhesaptan Genel Müdürlük talimatıyla Türkiye Cumhuriyet Merkez Bankasınca\ntransfer edilir. Geri kalan tutarlar, Genel Müdürlüğün talimatıyla Türkiye Cumhuriyet\nMerkez Bankasınca döviz alış kuru üzerinden Türk Lirasına çevrilerek Genel\nMüdürlük Döner Sermaye İşletmesinin ilgili hesabına aktarılır. (3) Genel Müdürlük ile Devlet\nHava Meydanları İşletmesi Genel Müdürlüğü arasında Türk hava sahasından yararlanan\nkullanıcılara verilen meteorolojik hizmet maliyetlerinin Avrupa Hava Seyrüsefer\nEmniyeti Teşkilatınca belirlenen usul ve esaslara göre tespit olunacak\nmeteorolojik hizmet katkı payı, yapılacak protokol çerçevesinde Devlet Hava\nMeydanları İşletmesi Genel Müdürlüğü tarafından Genel Müdürlük Döner Sermaye\nİşletmesinin ilgili hesabına yatırılır. Meteoroloji Uzmanlığı ve müfettişlik MADDE\n281 – (1) Genel Müdürlük merkez teşkilatında,\n14/7/1965 tarihli ve 657 sayılı Devlet Memurları Kanununun ek 41 inci maddesine\ngöre Meteoroloji Uzmanı ile Meteoroloji Uzman Yardımcısı ve 375 sayılı Kanun\nHükmünde Kararnamenin ek 24 üncü maddesine göre müfettiş ve müfettiş yardımcısı\nistihdam edilebilir. Atıflar MADDE 282 – (1)\nMevzuatta Devlet Meteoroloji İşleri Genel Müdürlüğüne yapılan atıflar,\nMeteoroloji Genel Müdürlüğüne yapılmış sayılır. (I) SAYILI CETVEL (Ek:RG-3/4/2021-31443-CK-72/2 md.) SIRA NO BÖLGE MÜDÜRLÜĞÜNÜN ADI BÖLGE MÜDÜRLÜĞÜNÜN MERKEZİ BÖLGE MÜDÜRLÜĞÜNE BAĞLI İLLER 1 Meteoroloji 1. Bölge Müdürlüğü İstanbul Edirne, İstanbul, Kırklareli, Kocaeli, Sakarya, Tekirdağ,\n  Yalova 2 Meteoroloji 2. Bölge Müdürlüğü İzmir Aydın, Balıkesir, Çanakkale, İzmir, Manisa 3 Meteoroloji 3. Bölge Müdürlüğü Eskişehir Bilecik, Bursa, Eskişehir, Kütahya 4 Meteoroloji 4. Bölge Müdürlüğü Antalya Antalya, Burdur, Isparta, Muğla 5 Meteoroloji 5. Bölge Müdürlüğü Afyonkarahisar Afyonkarahisar, Denizli, Uşak 6 Meteoroloji 6. Bölge Müdürlüğü Adana Adana, Gaziantep, Hatay, Kahramanmaraş, Kilis, Mersin,\n  Osmaniye 7 Meteoroloji 7. Bölge Müdürlüğü Kayseri Kayseri, Kırşehir, Nevşehir, Sivas, Yozgat 8 Meteoroloji 8. Bölge Müdürlüğü Konya Aksaray, Karaman, Konya, Niğde 9 Meteoroloji 9. Bölge Müdürlüğü Ankara Ankara, Bartın, Bolu, Çankırı, Düzce, Karabük, Kırıkkale,\n  Zonguldak 10 Meteoroloji 10. Bölge Müdürlüğü Samsun Amasya, Çorum, Kastamonu, Ordu, Samsun, Sinop, Tokat 11 Meteoroloji 11. Bölge Müdürlüğü Trabzon Artvin, Giresun, Gümüşhane, Rize, Trabzon 12 Meteoroloji 12. Bölge Müdürlüğü Erzurum Ardahan, Bayburt, Erzincan, Erzurum 13 Meteoroloji 13. Bölge Müdürlüğü Elazığ Adıyaman, Bingöl, Elazığ, Malatya, Tunceli 14 Meteoroloji 14. Bölge Müdürlüğü Van Bitlis, Hakkari, Muş, Van 15 Meteoroloji 15. Bölge Müdürlüğü Diyarbakır Batman, Diyarbakır, Mardin, Siirt, Şanlıurfa, Şırnak 16 Meteoroloji 16. Bölge Müdürlüğü Iğdır Ağrı, Iğdır, Kars YİRMİBİRİNCİ BÖLÜM Milli Piyango İdaresi Genel\nMüdürlüğü Amaç ve kapsam MADDE 283 – (1) Bu\nBölümün amacı; kanunlarla ve Cumhurbaşkanlığı kararnameleriyle belirlenen\nfaaliyetlere kaynak sağlamak, karşılığı nakit olmak üzere şans oyunları tertip\netmek ve çekiliş düzenlemek, şans oyunlarına ilişkin lisans haklarının ayrı\nayrı ya da tamamını belirlenen sürelerle vermek ve denetlemek, karşılığı nakit\nolmayan her türlü piyangonun tertip ve çekilişine izin vermek ve denetlemek\nüzere Hazine ve Maliye Bakanlığına bağlı Milli Piyango İdaresi Genel\nMüdürlüğünün kurulmasına, teşkilât ve görevlerine dair usul ve esasları\ndüzenlemektir. Tanımlar MADDE 284 – (1) Bu\nBölümde geçen; a) Bakan: Hazine ve Maliye\nBakanını, b) Bakanlık: Hazine ve Maliye\nBakanlığını, c) Çekiliş: Dağıtılacak\nikramiyeleri kazanan numaralar, sayı grubu veya kişilerin kura çeşitleri ile\nbelirlenmesini, ç) Gayrisafi hasılat: İdarenin\npiyango ve benzeri şans oyunlarından sağladığı gelirlerden, ikramiyeler ve\nKatma Değer Vergisi düşüldükten sonra kalan hasılatı, d) Hasılat: Şans oyunlarının\noynatılması karşılığı iştirakçilerden tahsil edilen tutardan Katma Değer\nVergisi düşüldükten sonra kalan tutarı, e) Hemen-Kazan: Belirli\nikramiyeleri ihtiva eden özel biletlerin üzeri kapalı kısımlarının kazınarak\nikramiyeyi gösteren sayı veya işaretin çıkarılması suretiyle oynanan şans oyununu, f) İdare: Milli Piyango\nİdaresi Genel Müdürlüğünü, g) Lisans: İdare tarafından,\nşans oyunlarını plânlamak, tertip ve çekilişini düzenlemek üzere verilen izni, ğ) Net hasılat: Hasılattan\nŞans Oyunları Vergisi ile oyun planlarına göre hesaplanan ödenecek ikramiyeler\ndüşüldükten sonra kalan tutarı, h) Piyango: Bastırılmış\nnumaralı biletlerin satılarak, adet ve tutarları önceden belirlenmiş\nikramiyeleri kazanacak numaraların belirli günde çekilecek kura ile saptanması\nesasına dayanan şans oyununu, ı) Sayısal Loto: Belirli bir\nrakam grubu içinden çekilecek kura sonunda saptanan adetlerde rakamların\nbilinmesi halinde ikramiye verilmesi esasına dayanılarak tertiplenen şans\noyununu, i) Şans oyunları: Karşılığı\nnakit olmak üzere oynatılan piyango, sayısal oyunlar, hemen-kazan ve benzeri\noyunları, j) Talih oyunları: Beceri veya\nşansa dayanan fiş, jeton veya para ile oyun araç ve gereçleriyle bir kasaya\nkarşı veya oyun makinalarında oynanan oyunları, ifade eder. Görev MADDE 285 – (1) İdarenin\ngörevleri şunlardır: a) Piyango planlarını\nhazırlamak, piyango biletlerinin basımını ve satışını sağlamak, piyango\nçekilişlerini gerçekleştirmek ve ikramiyelerini ödemek. b) Sayısal loto sistem ve\nplanlarını hazırlamak ve uygulamak, tertip ve çekilişlerini gerçekleştirmek,\nikramiyelerini ödemek. c) Hemen-kazan oyunu\nplanlarını hazırlamak ve bu oyunun tertip ve uygulanmasını gerçekleştirmek,\nikramiyelerini ödemek. ç) Her türlü eşya piyangosu,\nşans oyunları ve müşterek bahis veya benzeri oyunları tertip etmek. d) Talih oyunlarını ve\nişletmelerini denetlemek, bu amaçla gerekli esasları belirlemek. e) Karşılığı nakit olmayan her\ntürlü eşya ve benzeri piyangoların tertiplenmesine izin vermek, bunları izlemek\nve denetlemek, bu hususlara ait esasları belirlemek. f) Gerektiğinde faaliyet\nkonusuna giren oyunlarla ilgili bilet, kupon ve benzerlerini karşılığı Türk\nparası veya döviz olarak ödenmek üzere yurtdışında pazarlamak. g) Gerek görülen durumlarda\nfaaliyet konuları ile ilgili yerli ve yabancı kuruluşlarla işbirliği yapmak\nveya bu kuruluşlarla ortaklık kurmak. ğ) Faaliyet konuları ile\nilgili uluslararası kuruluşlarda Türkiye'yi temsil etmek ve gerekli işbirliğini\nsağlamak. h) Kanunlar ve\nCumhurbaşkanlığı kararnameleriyle verilen diğer görevleri yapmak. Teşkilat MADDE 286 – (1) İdare,\nmerkez ve taşra teşkilatı ile yurtdışı şube ve bürolarından oluşur. (2) İdare, bu Bölümde\ndüzenlenen ve saklı tutulan hükümler dışında özel hukuk hükümlerine tabi ve her\ntürlü tasarrufa ehil, tüzel kişiliği haiz, bir kamu kuruluşudur. Yönetim Kurulu MADDE 287 – (1) Yönetim\nKurulu İdarenin en üst düzeyde yetkili ve sorumlu karar organıdır. (2) Yönetim Kurulu; a) Genel Müdür, b) İki Genel Müdür Yardımcısı, c) Cumhurbaşkanınca atanan üç\nüye, olmak üzere altı kişiden\nteşekkül eder. (3) Genel Müdür, Yönetim\nKurulunun başkanıdır. Yönetim Kurulu üyeleri üç yıl süre için atanırlar. (4) Yönetim Kurulu, Başkanın\nçağrısı üzerine ayda iki defadan az olmamak üzere toplanır. Toplantı ve karar\nyeter sayısı üye tam sayısının üçte ikisidir. (5) Başkanın bulunmaması\nhalinde, Başkan tarafından belirlenen Genel Müdür Yardımcısı üye toplantıya\nbaşkanlık eder. Yönetim Kurulunun görevleri MADDE 288 – (1) Yönetim\nKurulunun görevleri şunlardır: a) Mevzuat çerçevesinde\nİdarenin yönetim ve gelişmesi için gerekli kararları almak. b) İdarenin yıllık bütçesini,\nbilanço ve netice hesaplarını, kadrolarını ve faaliyet raporlarını incelemek,\ngerektiğinde değiştirmek, Genel Müdürün teklifi ile yönetim giderleri bütçesinin\nbölümleri içinde aktarmaları yapmak, bölümler arasında aktarma, ek ve\nolağanüstü ödenek tekliflerinden uygun gördüklerini Bakanlığın tasvibine sunmak\niçin karar almak. c) İdarenin yönetimi ile\nilgili idari, teknik, personel, alım satım ve ihale yönetmeliklerini incelemek,\nonaylamak ve yetki sınırlarını tayin etmek. ç) İdarenin yetki alanına\ngiren piyango, şans oyunları ve müşterek bahis ihdası ile bunların planlarını\ntanzim, çekilişleri tertip ve icabında bunları tadil ve ilan etmek. d) Talih oyunları ve\nişletmeleriyle, bunların denetimi için gerekli usul ve esasları belirlemek. e) İdare gelirlerinin etkin\nbir şekilde ve gerektiğinde yerinde tahsilini sağlayıcı tedbirleri almak, buna\nilişkin şekil ve şartları tespit etmek. f) Yurtdışında benzeri\nkuruluşlarla müştereken yapılacak çekilişlere katılma kararı almak. g) İlgili mevzuata göre; yurt\niçinde ve dışında konusu ile ilgili faaliyetlerini yürütmek için ortaklıklar\nkurulmasına, bölge, şube müdürlükleri ile büro açmaya ve kapamaya karar vermek,\nbunların yetki ve çalışma esaslarını tespit etmek. ğ) Yurtiçi ve yurtdışında özel\nçekilişler tertip edilmesine karar vermek, çekiliş organizasyonunun kamu kurum\nkuruluşları, kamu tüzel kişileri, vakıflar veya kamu yararına çalışan dernekler\ntarafından üstlenilmesi halinde bu kuruluşlara yapılacak katkı miktarını tespit\netmek. h) İdare mallarının korunması\nhakkında lüzumlu kararları almak. ı) Bağış kabul etmek, bağışta\nbulunmak. i) Başbayiler ve bayilere\nverilecek komisyon miktar ve oranını belirlemek. j) Mevzuatla verilen sair\ngörevleri yapmak. Merkez teşkilatı MADDE 289 – (1) İdare\nmerkez teşkilatı hizmet birimlerinden oluşur. Genel müdür MADDE 290 – (1) Genel\nMüdür İdarenin en üst amiridir ve İdare hizmetlerini mevzuata, Yönetim Kurulu\nkararlarına, plan ve programlara uygun olarak yürütmekle ve İdarenin faaliyet\nalanına giren konularda diğer kuruluşlarla işbirliği ve koordinasyonu\nsağlamakla, idari ve adli yargı mercileri ile üçüncü kişilere karşı İdareyi\ntemsil etmekle görevli ve Bakana karşı sorumludur. (2) Genel Müdür merkez ve\ntaşra teşkilatının faaliyetlerini, işlemlerini ve hesaplarını denetlemekle görevli\nve yetkilidir. Genel müdür yardımcıları MADDE 291 – (1)\nİdarenin hizmet birimlerinin yönetim ve koordinasyonunda Genel Müdüre yardımcı\nolmak üzere üç genel müdür yardımcısı görevlendirilebilir. Hizmet birimleri MADDE 292 – (1) İdarenin\nhizmet birimleri şunlardır: a) Piyango Dairesi Başkanlığı, b) Loto Dairesi Başkanlığı, c) Bahisler ve Oyunlar Dairesi\nBaşkanlığı, ç) İkramiye Kontrol ve\nÇekilişler Dairesi Başkanlığı, d) Talih Oyunları Dairesi Başkanlığı, e) Teftiş Kurulu Başkanlığı, f) Muhasebe ve Mali İşler\nDairesi Başkanlığı, g) Personel Dairesi\nBaşkanlığı, ğ) Bilgi İşlem Dairesi\nBaşkanlığı, h) Destek Hizmetleri Dairesi\nBaşkanlığı, ı) Hukuk Müşavirliği. Piyango Dairesi Başkanlığı MADDE 293 – (1) Piyango\nDairesi Başkanlığının görevleri şunlardır: a) Piyango planlarını\nhazırlamak ve Yönetim Kuruluna sunmak. b) Piyango biletlerini basıma\nhazırlamak, basımını sağlamak, basılı biletleri tesellüm ve muhafaza etmek,\nbiletlerin kontrolünü yapmak. c) Piyango biletlerinin sevk\nplanlarını düzenlemek, biletlerin satış merkezlerine sevk işlemlerini yapmak. ç) Piyango biletlerinin\nsatışlarını izlemek, satışların en yüksek düzeyde yapılabilmesi amacıyla satış\nmerkezleri ile merkez arasında koordinasyonu sağlamak. d) Satılamayan piyango\nbiletlerinin iade işlemlerini yürütmek, bunlara ait hesaplara esas olmak üzere\ngerekli belgeleri hazırlamak, iade edilen biletlere isabet eden ikramiyeleri\nbelirlemek. e) İdarenin sözleşmeli başbayi\nve bayilerinin bilet hareketlerinin mutabakatını sağlamak. f) Genel Müdürlükçe verilen\ndiğer görevleri yapmak. Loto Dairesi Başkanlığı MADDE 294 – (1) Loto\nDairesi Başkanlığının görevleri şunlardır: a) Sayısal Loto sistem ve planlarını\nhazırlamak, b) Sayısal Loto kuponlarının\nbasımını sağlamak, kuponların başbayi ve bayiler ile İdarenin taşra teşkilatına\nsevk işlemlerini yapmak, lotonun oynanmasını sağlamak ve izlemek, c) Sayısal Lotonun ülke\ndüzeyinde organizasyonunu, iştirak oranının en yüksek düzeyde olması amacıyla\nbaşbayii, bayi ve İdarenin taşra teşkilatı ile merkez arasında gerekli\nkoordinasyonu sağlamak, ç) Sayısal Lotonun her oyun\ndevresi sonucunun toplam hasılatını tespit etmek, toplam hasılata göre\ndağıtılacak ikramiyeleri belirlemek, d) Genel Müdürlükçe verilecek\ndiğer görevleri yapmak. Bahisler ve Oyunlar Dairesi\nBaşkanlığı MADDE 295– (1) Bahisler\nve Oyunlar Dairesi Başkanlığının görevleri şunlardır: a) Hemen - kazan oyununun\nsistem ve planlarını hazırlamak, oyun biletlerinin basımını sağlamak, biletleri\ntesellüm, muhafaza ve kontrol etmek, biletlerin sevk işlemlerini yapmak,\nsatışını sağlamak ve izlemek, satılamayan biletlerle ilgili iade işlemlerini\nyürütmek. b) Her türlü eşya piyangosu,\ndiğer şans oyunu ve müşterek bahisleri tertiplemek, bilet veya kuponlarının\nbasım, tesellüm, kontrolünü yapmak, bunların sevk işlemlerini yürütmek,\nsatışını sağlamak. c) Görev alanındaki her türlü\noyuna ait ödenecek ikramiyeleri belirlemek ve bu oyunlarla ilgili diğer hizmet\nve işlemleri yapmak. ç) Doğrudan veya bir mal veya hizmetin\nsatışı nedeniyle bilet, kupon veya iştirak numarası verilmek suretiyle tertip\nedilecek her türlü eşya ve benzeri piyangoların tertibine izin verilmesi,\nizlenmesi ve denetlenmesi ile ilgili işlemleri yapmak. d) Genel Müdürlükçe verilecek\ndiğer görevleri yapmak. İkramiye Kontrol ve\nÇekilişler Dairesi Başkanlığı MADDE 296 – (1)\nİkramiye Kontrol ve Çekilişler Dairesi Başkanlığının görevleri şunlardır: a) İdarenin ana hizmet\nfaaliyetlerine ait her türlü oyunlarda ikramiye kazananların belirlenmesi amacıyla\nçekilişleri düzenlemek, çekilişleri gerçekleştirmek, çekiliş sonuçlarının\nilanını sağlamak, ikramiyelerin düzenli olarak ödenmesini sağlamak ve izlemek. b) Çekilişler itibariyle\nödenen ve İdareye irat kayıt olunacak ikramiyeleri belirlemek ve bunlarla\nilgili muhasebeye esas olan belge ve kayıtları düzenlemek. c) Piyango, sayısal loto,\nhemen - kazan ve benzeri oyunlar sonucunda ikramiye isabet edip, satış\nmerkezleri ile sözleşmeli başbayi veya bayilerce ikramiyeleri ödenerek merkeze\ngönderilen bilet veya kuponların tesellümü ve kontrolünü yapmak, kontrol\nsonucunun gereğinin yapılmasını sağlamak. ç) Genel Müdürlükçe verilen\ndiğer görevleri yapmak. Talih Oyunları Dairesi\nBaşkanlığı MADDE 297 – (1) Talih\nOyunları Dairesi Başkanlığının görevleri şunlardır: a) Talih oyunları ve\nişletmelerini denetlemek. b) Talih oyunları\nişletmelerinin denetimi amacıyla istihdam edilecek denetleme elemanlarını\nyönetmek, denetleme sonucu düzenlenen rapor gereklerini yerine getirmek,\nraporların ilgili mercilere sunulmasına dair işlemleri yapmak. c) Talih oyunları işletmeleri\nhakkında uygulanan cezalarla ilgili işlemleri yapmak, para cezaları, giderlere\nkatılma payları ve diğer yükümlülüklerini izlemek ve tahsilini gerçekleştirmek,\nyükümlülüklerini yerine getirmeyen işletmeler hakkında gerekli işlemlerin\nyapılmasını sağlamak. ç) Genel Müdürlükçe verilen\ndiğer görevleri yapmak. Teftiş Kurulu Başkanlığı MADDE 298 – (1) Teftiş\nKurulu Genel Müdürün emri veya onayı üzerine Genel Müdür adına, İdarenin merkez\nve taşra teşkilatının her türlü faaliyet ve işlemleri ile ilgili olarak; a) Teftiş, inceleme,\nsoruşturma ve araştırma yapmak, b) İdarenin amaçlarını ve\ngörevlerini daha iyi gerçekleştirmek, mevzuata plan ve programlara uygun çalışmasını\ntemin etmek üzere gerekli teklifleri hazırlamak ve Genel Müdüre sunmak, c) İlgili mevzuatla veya Genel\nMüdürce verilen benzeri görevleri yapmak, ile yükümlüdür. Muhasebe ve Mali İşler\nDairesi Başkanlığı MADDE 299 – (1) Muhasebe\nve Mali İşler Dairesi Başkanlığının görevleri şunlardır: a) Hizmet ve faaliyetlerin\nekonomik ve etkin bir şekilde yerine getirilmesi için insan, para ve malzeme\ngibi mevcut kaynakların en uygun ve verimli bir şekilde kullanılmasını sağlamak\nüzere İdare bütçesini plan ve program esaslarına göre hazırlamak ve onaylanan\nbütçenin uygulanmasını takip etmek. b) İdarenin merkez ve taşra\nteşkilatı ile yurt dışı teşkilatının bütün nakit, kıymet ve hesap hareketlerini\ntakip ve kontrol etmek, gerekli belgeleri hazırlamak. c) İdare ile ilgili her türlü\ntahsilat ve ödeme işlemlerini yapmak veya taşra teşkilatıyla ilgili olanların\nyapılmasını sağlamak. ç) İdare hesapları ile ilgili\nher türlü kanuni defterler ile diğer defter ve kayıtları tutmak, bununla ilgili\nolarak Bilgi İşlem Dairesi Başkanlığı ile işbirliği yapmak. d) Piyango, sayısal loto,\nhemen - kazan ve benzeri oyunlara ait satış, masraf ve kâr hesaplarını\nçıkarmak. e) İdarenin yıllık bilanço,\nkar zarar cetvellerini düzenlemek. f) Genel Müdürlükçe verilen\ndiğer görevleri yapmak. Personel Dairesi Başkanlığı MADDE 300 – (1) Personel\nDairesi Başkanlığının görevleri şunlardır: a) İdarenin insan gücü\nplanlaması ve personel politikası ile ilgili çalışmaları yapmak, personel\nsisteminin geliştirilmesi ile ilgili önerilerde bulunmak, b) İdare personelinin atama,\nözlük, emeklilik ve konut tahsis işlemlerini yürütmek, özlük hakları ile ilgili\nher türlü tahakkuk işlemlerini yapmak, c) İdarenin eğitim planlarını\nhazırlamak, hizmet öncesi ve hizmet içi eğitim programlarını düzenlemek ve\nyürütmek, ç) Genel Müdürlükçe verilecek\nbenzeri görevleri yapmak. Bilgi İşlem Dairesi\nBaşkanlığı MADDE 301 – (1) Bilgi\nİşlem Dairesi Başkanlığının görevleri şunlardır: a) İdare birimlerine ait\ngörevlerin zamanında bilgisayar aracılığı ile gerçekleştirilmesi ve daha hızlı\nve güvenilir sonuçlara ulaştırılması için destek sağlamak, b) İdarenin ana hizmetlerinin\nçözümleme ve tasarımını yapmak, bu hizmetlerin gerçekleştirilmesine yardımcı\nolmak, c) Verilerin derlenmesi,\ngirilmesi, işlenmesi ve sonuç değerlerinin elde edilmesi gibi değişik aşamalarda,\niş bütünlüğünün sağlanması amacı ile planlamalar yapmak, ç) İdare hesapları ile ilgili\nher türlü kanuni defterler ile diğer defterler ve kayıtları bilgisayar sistemi\nile gerçekleştirmek, d) Genel Müdürlükçe verilecek\ndiğer görevleri yapmak. Destek Hizmetleri Dairesi\nBaşkanlığı MADDE 302 – (1) Destek\nHizmetleri Dairesi Başkanlığının görevleri şunlardır: a) İdare için gerekli araç,\ngereç, malzeme ve kırtasiyelerin temin ve dağıtımı ile ilgili işlemleri yapmak, b) İhtiyaç duyulan bina ve\narazinin kiralama, satın alma işlemlerini yürütmek, c) Temizlik, aydınlatma,\nısıtma, bakım, onarım ve her türlü taşıma işlemlerini yapmak, ç) Sosyal tesislerin kurulması\nve yönetimi ile ilgili hizmetleri düzenlemek ve yürütmek, d) İdare personelinin ve\nailelerinin sağlık hizmetlerinden yararlanmalarını sağlamak, e) Genel evrak, arşiv ve diğer\nhaberleşme hizmet ve faaliyetlerini düzenlemek ve yürütmek, f) İdareyi ilgilendiren\ntoplantı, brifing ve görüşmeleri düzenlemek, bunlara ait diğer hizmetleri\nyapmak, g) Reklam hizmetlerini\nyürütmek, ğ) İdarenin başbayiler ve\nbayilerle olan işlem ve hizmetlerini yürütmek, h) Genel Müdürlüğün basın ve\nhalkla ilişkilerle ilgili faaliyetleri planlamak, usul ve ilkelere göre\nyürütülmesini sağlamak, ı) Genel Müdürlüğün iç ve dış protokol hizmetlerini mevcut direktif ve\nemirlere göre yürütmek, i) Genel Müdürlükçe verilecek\nbenzeri görevleri yapmak. Hukuk Müşavirliği MADDE 303 – (1) Hukuk\nMüşavirliğinin görevleri şunlardır: a) İdarenin diğer\nbirimlerinden sorulan hukuki konular ile hukuki, mali ve cezai sonuçlar\ndoğuracak işlemler hakkında görüş bildirmek. b) İdarenin menfaatlerini\nkoruyucu ve anlaşmazlıkları önleyici hukuki tedbirleri zamanında almak, anlaşma\nve sözleşmelerin bu esaslara uygun olarak yapılmasına yardımcı olmak. c) Adli ve idari davalarla,\nher türlü icra işlerini takip etmek ve sonuçlandırmak, bunlarla ilgili merciler\nnezdinde Genel Müdürlüğü temsil etmek. ç) İdarenin amaçlarını daha\niyi gerçekleştirmek, mevzuat, plan ve programlara uygun çalışmasını temin etmek\namacıyla gerekli hukuki teklifleri hazırlamak ve Genel Müdüre sunmak. d) İdare ile ilgili mevzuatı\nhukuki açıdan incelemek, gerektiğinde hazırlamak ve gerekli görülecek\ndeğişiklikleri teklif etmek. e) İdare birimleri tarafından\ngönderilen mevzuat taslakları ile diğer iş ve işlemleri hukuki açıdan\ninceleyerek görüş bildirmek. f)\nGenel Müdürlükçe verilen benzeri görevleri yapmak. Taşra ve yurtdışı teşkilatı MADDE 304 – (1) İdare,\nilgili mevzuat hükümlerine göre taşra teşkilatı ile yurtdışı şube ve bürolarının\nkurulmasına veya kaldırılmasına yetkilidir. Koordinasyon ve işbirliği MADDE 305 – (1) Genel\nMüdürlük görevleriyle ilgili konularda diğer kuruluşların uyacakları esasları\nmevzuata uygun olarak belirlemekle, kaynak israfını önleyecek ve koordinasyonu\nsağlayacak tedbirleri almakla görevli ve yetkilidir. (2) Genel Müdürlük diğer\nkuruluşların hizmet alanına giren konulara dair faaliyetlerinde, ilgili\nkuruluşlara danışmak ve gerekli işbirliği ve koordinasyonu sağlamaktan\nsorumludur. (3) Genel Müdürlük, hizmet\nalanlarına giren konularda mahalli idarelerle koordinasyonu sağlar. Yetki devri MADDE 306 - (1) Yönetim\nKurulu ve Genel Müdürlüğün her kademedeki yöneticileri sınırlarını açıkça\nbelirtmek ve yazılı olmak kaydıyla, yetkilerinden bir kısmını alt kademelere\ndevredebilir. Yetki devri, uygun araçlarla ilgililere duyurulur. Talih\noyunları işletmelerinin bildirilmesi MADDE 307 – (1) Talih\noyunları oynanmasına izin verilen veya izni iptal edilen işletmeler ilgili\nmerciler tarafından Genel Müdürlüğe derhal bildirilir. Talih oyunları\nişletmecilerinin sorumluluk ve yükümlülükleri MADDE 308 – (1) Talih\noyunları işletmecileri; bu Bölüm ve ilgili mevzuatın öngördüğü yükümlülükleri\nyerine getirmek, görevli denetim elemanlarının bu Bölüm hükümleri çerçevesinde\nyapacakları denetimlerle ilgili olarak, sözlü veya yazılı talepleri halinde\npara, jeton ve benzeri değerleri, her türlü bilgi, kayıt, hesap ve belgeleri\nanında ibraz etmek, görevlilere her türlü yardımı yapmak, işletmelerinde\ngerekli her türlü değişiklikleri ve düzenlemeleri yerine getirmek, gerekli oyun\nmakinaları, oyunlarla ilgili ve diğer araç ve gereçleri almak ve kullanmak\nzorundadırlar. Denetim\nile ilgili giderler MADDE\n309 – (1) Talih oyunları işletmelerinden alınacak\ngiderlere katılma payları ve para cezaları Genel Müdürlük bütçesi içinde ayrı\nbir hesapta izlenerek, talih oyunları işletmelerinin denetimleri ile ilgili\nyapılacak her türlü giderler, denetleme elemanlarına ödenecek ücret ve özlük\nhaklarına ait harcamalar bu hesaptan karşılanır. Bu hesaptan yapılan yatırım\nharcamaları Cumhurbaşkanlığına bildirilir. Talih oyunları ile ilgili\nhizmetlerin gerektirdiği harcamalara dair usul ve esaslar, Bakan tarafından\nonaylanan yönetmelikle düzenlenir. Bu hesabın gelir ve giderleri Genel\nMüdürlüğün denetimine dair hükümlere tabidir. Bu hesabın gelirlerinin yeterli\nolmaması halinde, giderleri Genel Müdürlük bütçesinden karşılanır. Yurtdışı\nfaaliyetler ve ortaklıklar MADDE\n310 – (1) İdare, Bakanlığın izni ile yurt dışında satılmak ve karşılığı\nTürk Lirası veya döviz olarak ödenmek üzere piyango, sayısal loto, hemen -\nkazan ve benzeri oyunlar tertip edebilir ve faaliyet konuları ile ilgili yerli\nve yabancı kuruluşlarla yurtiçi ve yurtdışında ortaklık kurabilir, müşterek\nçekilişler yapabilir. Personel MADDE\n311 – (1) Özel bilgi ve ihtisas gerektiren konularda 27/6/1989 tarihli ve\n375 sayılı Kanun Hükmünde Kararnamenin ek 26 ncı maddesine göre sözleşmeli\npersonel çalıştırılabilir. (2)\nGenel Müdürlükte, 14/7/1965 tarihli ve 657 sayılı Devlet Memurları Kanununun ek\n41 inci maddesine göre uzman ve uzman yardımcısı ile 375 sayılı Kanun Hükmünde\nKararnamenin ek 24 üncü maddesine göre müfettiş ve müfettiş yardımcısı istihdam\nedilir. Bütçe MADDE\n312 – (1) İdarenin takvim yılı itibariyle hazırlanacak bütçesi\nBakanlık onayı ile yürürlüğe girer. İdarenin aylık gayrisafi hasılatının yüzde\nbiri araştırma yenileme, geliştirme, eğitim ve teşvik hizmetlerine karşılık\nolarak ayrılır. Bunun esasları ve sarf şekli yönetmelikle belirlenir. (2)\nKarşılık hesabından, yukarıdaki fıkralarda belirtilen giderler yapıldıktan\nsonra kalan bakiye her yıl sonunda genel bütçeye gelir yazılmak üzere Hazine\nhesaplarına intikal ettirilir. İdare\nmevduatı MADDE\n313 – (1) İdare tarafından bankalara yapılacak tevdiat hususi mevduat\nhakkındaki hükümlere tabidir. Çekilişlerin\nyayını MADDE\n314 – (1) Piyango çekilişleri özet olarak, loto çekilişleri naklen Türkiye\nRadyo ve Televizyon Kurumunun tüm ülke düzeyinde yayın yapan televizyon\nkanalından yayınlanır. Çekiliş sonuçları özet halinde en az birer defa radyo ve\ntelevizyonda haber olarak duyurulur. Bu maddede belirtilen yayınlara ait\nTürkiye Radyo ve Televizyon Kurumu tarafından yapılacak giderler Genel\nMüdürlükçe karşılanır. YİRMİİKİNCİ BÖLÜM Millî\nSavunma Bakanlığı Akaryakıt İkmal ve NATO POL Tesisleri İşletme Başkanlığı Amaç ve kapsam MADDE\n315 – (1) Bu Bölümün amacı; barışta ve savaşta Türk\nSilâhlı Kuvvetlerinin ve dış takviye kuvvetlerinin, Sahil Güvenlik Komutanlığı\nve Jandarma Genel Komutanlığının akaryakıt ve madeni yağ stoklarını muhafaza\netmek ve bunları akaryakıt boru hattı veya diğer nakliye araçları ile askerî\nbirliklere ulaştırmak, atıl kapasitenin ülke ekonomisi yararına\ndeğerlendirilmesi amacıyla 4/12/2003 tarihli ve 5015 sayılı Petrol Piyasası\nKanunu çerçevesinde depolama ve iletim faaliyetlerinde bulunmak ve Türkiye NATO\nboru hattı ile akaryakıt tesislerinin işletme, bakım ve çalışır halde\nbulundurulmasını sağlamak üzere Millî Savunma Bakanlığına bağlı, kamu tüzel\nkişiliğini haiz Millî Savunma Bakanlığı Akaryakıt İkmal ve NATO POL Tesisleri\nİşletme Başkanlığının kurulması ve işletilmesine ilişkin esas ve usulleri\nbelirlemektir. (2)\nBu Bölüm, Millî Savunma Bakanlığı Akaryakıt İkmal ve NATO POL Tesisleri İşletme\nBaşkanlığının; kuruluş, teşkilât, görev, yetki, gelir, gider, mal ve hakları\nile denetimine ilişkin esas ve usulleri kapsar. Tanımlar MADDE\n316– (1) Bu Bölümde geçen; a)\nBakan: Millî Savunma Bakanını, b)\nBakanlık: Millî Savunma Bakanlığını, c)\nBaşkan: Millî Savunma Bakanlığı Akaryakıt İkmal ve NATO POL Tesisleri İşletme\nBaşkanını, ç)\nBaşkanlık: Millî Savunma Bakanlığı Akaryakıt İkmal ve NATO POL Tesisleri\nİşletme Başkanlığını, d)\nNATO: Kuzey Atlantik Andlaşması Organizasyonunu, e)\nPOL: Petrol, yakıt ve yağlayıcılarını, ifade\neder. Görev\nve yetkiler MADDE\n317 – (1) Başkanlığın görevleri aşağıda belirtilmiş olup, bu\ngörevler öncelikle Türk Silâhlı Kuvvetlerinin ihtiyaçları karşılanmak üzere\nYönetim Kurulunun alacağı kararlar çerçevesinde yerine getirilir. a)\nNATO enfrastrüktür programı gereğince veya bütçeden askerî ihtiyaçlar için inşa\nedilmiş veya edilecek olan akaryakıt tesisleri ile boru hatlarını Türk Silâhlı\nKuvvetlerinin akaryakıt ihtiyacına cevap verecek şekilde işletmek. b)\nAkaryakıt tesisleri ile boru hatlarının her türlü bakım, onarım ve korunmasına\ndair tüm hizmetleri yürütmek, ihtiyaç duyulan ilâve tesisleri kurmak veya\nkurdurmak. c)\nHazarda ve seferde Türk Silâhlı Kuvvetlerinin ihtiyacı olan ve Bakanlıkça\nprotokol ve sözleşmeye bağlanmış olan veya Bakanlık tarafından Başkanlığın\ntemin ile görevlendirdiği akaryakıt ve madeni yağları, sözleşme veya protokolde\nbelirtilen yerlerden teslim alarak depolamak ve dağıtımını sağlamak. ç)\nAtıl kapasitenin ülke ekonomisi yararına değerlendirilmesi amacıyla depolama ve\niletim faaliyetlerinde bulunmak ve gelir sağlamak. d)\nAkaryakıt tesislerine ilişkin yapılacak veya plânlanacak faaliyetler konusunda\nilgili kurum ve kuruluşlarla bilgi alış verişinde bulunmak. e)\nTeşkil edeceği tanker filoları veya sivil nakliye ve petrol kuruluşları\nvasıtasıyla boru hattı dışındaki akaryakıt naklini sağlamak, gerektiğinde deniz\naşırı nakliyatlar için deniz tankeri satın almak veya kiralamak. f)\nPOL tesislerine ait haberleşme sisteminin işletme ve idamesini sağlamak. g)\nBaşkanlık emrinde çalışan personele ilişkin idarî, sosyal ve malî her türlü işlemleri\nyürütmek. ğ)\nDiğer akaryakıt boru hattı işletmesiyle uğraşan kuruluşlara işletme ve bakım\nhizmetleri satışı yapmak. h)\nİşletme ve bakımın idamesi ile Başkanlığı harbe hazır durumda bulundurmak;\nakaryakıt, madeni yağ ve türevleri ile gerekli her türlü araç, gereç, teçhizat,\ndemirbaş malzeme, yedek parçayı yurt içi ve yurt dışı kaynaklardan satın almak,\nkiralamak, depolamak ve dağıtımını yapmak, Başkanlık tesislerinin korunmasını\nBakanlıkça tahsis edilen silâhlarla sağlamak. ı)\nNATO makamlarından sarf müsaadesi sağlanması mümkün görülmeyen projeler için\nhizmetin gerektirdiği bina ve buna bağlı olarak alt yapı inşaatını veya tadilat\nişlerini yaptırmak, kiralamak veya satın almak, aynî haklar tesis etmek, ettirmek\nve kaldırmak. i)\nBaşkanlığın mal ve hizmetlerinin fiyatlarını belirlemek. j)\nBakan tarafından kendisine verilen diğer görevleri yerine getirmek. Teşkilât MADDE\n318 – (1) Başkanlık, Millî Savunma\nBakanlığına bağlı ve tüzel kişiliği haizdir. Başkanlık, merkez teşkilâtı ile\ntaşra teşkilâtından oluşur. Başkanlığın merkez teşkilâtı; Yönetim Kurulu, bu\nKurula bağlı Başkan, Başkan Yardımcısı ile aşağıdaki daire başkanlıklarından\noluşur. a)\nAkaryakıt İkmal ve İşletme Dairesi Başkanlığı, b)\nTedarik Dairesi Başkanlığı, c)\nPersonel Dairesi Başkanlığı, ç)\nDestek Hizmetleri Dairesi Başkanlığı, d)\nBilişim Teknolojileri Dairesi Başkanlığı, e)\nTeftiş Kurulu Başkanlığı, f)\nHukuk Müşavirliği. (2)\nBirinci fıkrada belirtilen birimlerin alt birimleri, Başkanlığın teklifi\nüzerine Yönetim Kurulunun kararı ve Bakanın onayı ile kurulur. Merkez\nteşkilâtı ve görevleri MADDE\n319 – (1) Başkanlığın merkezi Ankara’dadır. (2)\nMerkez teşkilâtının görevleri aşağıda belirtilmiştir: a)\nNATO boru hatlarının işletme ve bakımını yaptırmak, çalışır halde\nbulundurulmasını sağlamak ve projeleri yürütmek. b)\nNATO standardizasyon ve dokümantasyonu ile ilgili koordine ve çalışmaları\nyapmak. c)\nBakanlıkça protokol ve sözleşmeye bağlanmış olan veya Bakanlık tarafından\nBaşkanlığın temin ile görevlendirildiği akaryakıt ve madeni yağları, protokol\nveya sözleşmesinde belirtilen yerlerden teslim alarak, belli bir program\ndahilinde stoklanması ve ihtiyaç makamlarına dağıtım ve teslimatı için her\ntürlü işlem ve uygulamaları yapmak. ç)\nBaşkanlığın ihtiyacı olan iç ve dış alımları yapmak. d)\nNATO boru hattı sistemini kiraya vermek ve buradan elde edilen gelirleri\nbütçesine gelir kaydetmek. e)\nBaşkanlık faaliyetlerinin gerektirdiği sözleşme ve protokolleri yapmak. f)\nBütçe, bilanço ve finansman işlemlerini yürütmek. g)\nYönetim Kurulunca onaylanan plân, program ve bütçenin uygulamasını sağlamak. ğ)\nYönetim Kurulunun kararını gerektiren konularda Yönetim Kuruluna teklifte bulunmak. Yönetim\nKurulu, görev ve yetkileri MADDE\n320 – (1) Yönetim Kurulu, en az biri Genelkurmay\nBaşkanlığından olmak üzere Millî Savunma Bakanı tarafından üç yıllık süre için\nbelirlenecek beş üyeden oluşur. (2)\nYönetim Kurulu, Başkanının daveti üzerine ayda en az bir defa toplanır.\nToplantı yeter ve karar sayısı üçtür. Yönetim Kurulu Başkanının katılamadığı\ntoplantılara, en kıdemli üye başkanlık eder. Yönetim Kurulunun sekretarya\nhizmetleri, Başkanlık tarafından yerine getirilir. (3)\nYönetim Kurulunun çalışma usul ve esasları ile diğer hususlar yönetmelikle\ndüzenlenir. (4)\nYönetim Kurulunun görev ve yetkileri aşağıda belirtilmiştir: a)\nBaşkanlığın yıllık plân, program ve bütçesini onaylamak. b)\nBaşkanlığın merkez teşkilatında yer alan başkan yardımcılıkları ve daire\nbaşkanlıkları ile taşra teşkilatında yer alan bölge müdürlüklerinin alt\nbirimlerinin kurulması, kaldırılıp birleştirilmesi, ayrılması ve yetki\nalanlarının belirlenmesi ile teşkilat yapısındaki değişikliklere ilişkin\nteklifleri, Bakanın onayına sunmak ve onayı müteakip uygulanmasını sağlamak. c)\nBaşkanlığın mal ve hizmetlerinin fiyatlarını belirlemek. ç)\nBaşkanlığın idarî, malî ve teknik yönden düzenli, verimli ve etkin faaliyette\nbulunabilmesi için gerekli kararları almak. d)\nHazırlanan faaliyet raporu ve malî raporu görüşüp karara bağlamak. e) Yılı bütçesinde ödeneği bulunması\nkaydıyla, niteliğinden dolayı mali yılla sınırlı tutulamayan ve sürekliliği\nbulunan; Türk Silâhlı Kuvvetlerinin akaryakıtının deniz ve karayolu ile\ntaşınması ve depo kiralanması; temizlik, koruma ve güvenlik ile personel taşıma\nhizmetleri; telefon, bilgisayar sistem ve santralleri ile elektronik bilgi\nerişim hizmetleri; makine-teçhizat ve cihazların bakım ve onarım hizmetleri;\nharita, plan, proje, etüt ve müşavirlik hizmetlerinin alımı işleri için, süresi\nüç yılı geçmemek üzere gelecek yıllara yaygın yüklenmeye ilişkin teklifleri\nBakan onayına sunmak. Taşra\nteşkilâtı ve görevleri MADDE\n321– (1) Taşra teşkilâtı, bölge müdürlüklerinden oluşur. (2)\nBölge müdürlükleri; sorumluluk sahasında her türlü akaryakıt ikmalini yapmak,\nboru hatlarını işletmek, bakımını ve hüsnü muhafazasını sağlamakla görevlidirler. Başkanlığın\ngelir ve giderleri MADDE\n322 – (1) Başkanlığın gelirleri aşağıda belirtilmiştir: a)\nNATO akaryakıt tesislerinin yurt içi petrol şirketleri ile askerî amaçlı olarak\nmüttefik ülkelere kiralanmasından elde edilecek kira gelirleri. b)\nBarışta ve savaşta Türkiye'ye intikal edecek müttefik ülkelerin askerî\nkuvvetlerinin ihtiyacının tedariki neticesi alınan akaryakıt ve hizmet\nbedelleri. c)\nAkaryakıt ve madeni yağların dağıtım hizmeti ile sistemin işletme veya bakım\nhizmeti karşılığı Türk Silâhlı Kuvvetlerine ait ödeneklerden alınacak bedel. ç)\nAkaryakıt ile ilgili diğer kuruluşlara yapılan işletme ve bakım hizmetleri satışı\nkarşılığında elde edilen bedeller. (2)\nBaşkanlığın gelirleri, Devlet bankaları nezdinde açılan hesaplara kaydedilir.\nAçılan bu hesaplardan harcama yapılması, Başkanın bu bankalara vereceği ödeme\ntalimatı ile gerçekleştirilir. (3)\nBaşkanlığın giderleri aşağıda belirtilmiştir: a)\nPersonel ücretleri. b)\nYedek parça alımı da dahil olmak üzere, NATO akaryakıt tesislerinin bakım ve onarım\ngiderleri ile hizmetin gerektirdiği her türlü yatırım giderleri. c)\nNavlun giderleri. ç)\nMal ve hizmet alımlarına ilişkin giderler. d)\nHer türlü idarî giderler. (4)\nGelirler ve giderlerin kaydı, giderlerin yapılması ve bunlara ilişkin muhasebe\nkayıtlarının tutulması ve muhafazası sorumluluğu Başkanlığa aittir. Personel MADDE\n323 –\n(1) Başkanlıkta; özel bilgi ve ihtisas gerektiren konularda 27/6/1989 tarihli\nve 375 sayılı Kanun Hükmünde Kararnamenin ek 26 ncı maddesine göre sözleşmeli\npersonel ile anılan Kanun Hükmünde\nKararnamenin 24 üncü maddesine göre müfettiş ve müfettiş yardımcısı\nçalıştırılabilir. Denetim MADDE\n324 – (1) Başkanlığın idarî, malî ve diğer her türlü\nişlemleri, Millî Savunma Bakanlığının denetimine tâbidir. Bu denetim, Bakan\ntarafından en az iki yıl için seçilen ve beş kişiden teşekkül eden Denetim\nKurulu tarafından yerine getirilir. Yönetmelik MADDE\n325 – (1) Başkanlığın faaliyet alanları ile idarî,\nmalî, bütçe ve denetim işlemlerinin yürütülme şekli, muhasebe usulleri, Yönetim\nKurulunun çalışma esas ve usulleri ve bu Bölümün uygulanması ile ilgili diğer\nhususlar, Bakanlıkça çıkartılacak bir yönetmelikle düzenlenir. Menkul\nve gayrimenkuller MADDE\n326 – (1) Türkiye NATO Askerî Boru Hattı ve Akaryakıt\nTesisleri (depolar, deniz terminalleri, tanker ve vagon dolum tesisleri, pompa\nistasyonları ve bunların müştemilatı olan diğer bütün unsurlar), Bakanlığın\nmülkiyetindedir. YİRMİÜÇÜNCÜ BÖLÜM Devlet\nOpera ve Balesi Genel Müdürlüğü Amaç MADDE 327 - (1) Bu\nBölümün amacı, Devlet Opera ve Balesi Genel Müdürlüğünün kuruluş, teşkilat,\ngörev ve yetkilerine ilişkin esasları düzenlemektir. Kuruluş MADDE 328 - (1) Ankara’da\nKültür ve Turizm Bakanlığına bağlı, özel bütçeli ve tüzel kişiliği haiz Devlet\nOpera ve Balesi Genel Müdürlüğü kurulmuştur. (2) Devlet Opera ve Balesi Genel Müdürlüğü Bakanın onayı ile illerde\nmüdürlükler kurabilir. (3)\nGenel Müdürlük ve müdürlükler Bakanın onayı ile yurt içi ve yurt dışı turneler\ntertip edebilir, milli ve milletlerarası festivaller düzenleyebilir. Teşkilat,\nkurul ve görevler MADDE\n329 – (1) Devlet Opera ve Balesi Genel Müdürlüğünde ve\nmüdürlüklerde aşağıdaki kurullar oluşturulur: a)\nSanat Kurulu. b)\nTeknik Kurul. c)\nDisiplin Kurulu. (2)\nSanat Kurulu Genel Müdür Başkanlığında Genel Müzik İşleri Yöneticisi,\nBaşrejisör ve Bale Başkoreografı ile iki senelik süre için Genel Müdürlükçe\nseçilen bir sanatkardan teşekkül eder. Müdürlüklerde Sanat Kurulu Müdürün\nBaşkanlığında Müzik İşleri Yöneticisi, Başrejisör ve Bale Başkoreografı ile iki\nsenelik süre için Müdürlükçe seçilen bir sanatkardan teşekkül eder. Bu Kurul\nsanatla ilgili konularda Genel Müdüre ve Müdürlere yardımcı olmak ve\nrepertuvarın hazırlanmasında mütalaa vermekle görevlidir. (3)\nTeknik Kurul Genel Müdür veya yardımcısının Başkanlığında Genel Müzik İşleri\nYöneticisi, Başkorrepetitör, Başrejisör, Koro Şefi, Başkoreograf, Bale\nBaşöğretmeni, Sanat Teknik Müdürü, Başdekoratör ile iki yılda bir orkestra,\nkoro, solo ve bale sanatçılarının kendi aralarından seçecekleri birer\nsanatçıdan teşekkül eder. Müdürlüklerde Teknik Kurul Müdür veya yardımcısının\nbaşkanlığında Müzik İşleri Yöneticisi, Başkorrepetitör, Başrejisör, Koro Şefi,\nBaşkoreograf, Bale Başöğretmeni, Teknik İşleri Yöneticisi ve Başdekoratör ile iki\nyılda bir orkestra, koro, solo ve bale sanatçılarının kendi aralarından\nseçecekleri birer sanatçıdan teşekkül eder. Teknik Kurul Devlet Opera ve\nBalesine alınacak sanatkar uygulatıcı uzman memur ve uzman memurlarla\nstajiyerleri imtihan etmek, değerlendirmelerini yapmak, bilgi ve görgülerini\nartırmak üzere yurt dışına göndermek, yurt içinde kabil olmayacağı sıhhi kurul\nraporu ile tespit edilen Devlet Opera ve Balesi mensuplarının tedavilerini yurt\ndışında yaptırmak ve bu Bölümde verilen sair işleri görmekle görevlidir. (4)\nDisiplin Kurulu Genel Müdür veya yardımcısının başkanlığında Genel Müzik işleri\nYöneticisi, Başrejisör, Başkoreograf, Bale Başöğretmeni, Teknik Müdür, Hukuk\nMüşaviri ile iki yılda bir orkestra, koro, solo ve bale sanatçılarının kendi aralarından\nseçecekleri birer sanatçıdan teşekkül eder. Müdürlük Disiplin Kurulu ise müdür\nveya yardımcısının başkanlığında Müzik İşleri Yöneticisi Başrejisör,\nBaşkoreograf, Bale Başöğretmeni, Teknik İşler yöneticisi ile Hukuk Müşaviri,\niki yılda bir orkestra, koro, solo ve bale sanatçılarının kendi aralarından\nseçecekleri birer sanatçıdan teşekkül eder. (5)\nGenel Müdürlük opera, bale ve müzik sanatını halka tanıtmak ve yaymak gayesiyle\nopera, operet, bale temsilleriyle konserler verir, yurtiçi ve yurtdışı turneler\ntertipler, milli ve milletlerarası festivaller düzenler. (6)\nGenel Müdürlüğün hizmet birimlerine ve kurullarına ilişkin usul ve esaslar\nyönetmelikle düzenlenir. Gelirleri MADDE\n330 – (1) Devlet Opera ve Balesinin gelirleri\nşunlardır: a)\nGenel bütçeden ayrılan ödenek, b)\nTemsil ve konserlerden elde edilecek hasılat, c)\nTanıtıcı ve aydınlatıcı yayınlar hasılatı, ç)\nHer türlü bağışlar ile diğer çeşitli gelirler, d)\nYurt içi ve yurt dışı festival gelirlerinden elde edilecek hasılat. Bütçe MADDE\n331 – (1) Devlet Opera ve Balesi Genel Müdürlüğünün bütçesi\nher yıl Genel Müdürlükçe hazırlanır ve Bakanlıkça tasdik edilir. (2) Devlet Opera ve Balesi\nmüdürlüklerinin bütçeleri müstakil olarak müdürlüklerince hazırlanır ve Genel\nMüdürlüğün onayından sonra Bakanlıkça tasdik edilir. Tahsis [98] MADDE 332 – (1) Devlete\nait binalardan Genel Müdürlük için ihtiyaç duyulanlar Kültür ve Turizm\nBakanlığının teklifi üzerine Çevre, Şehircilik ve İklim Değişikliği\nBakanlığınca eşya ve tesisleri ile beraber Genel Müdürlüğe bedelsiz olarak\ntahsis edilebilir. Sözleşmeli personel\n(Ek:RG-5/2/2019-30677-CK-30/7) MADDE 332/A - (Mülga:RG-26/12/2019-30990-CK-54/3\nmd.) YİRMİDÖRDÜNCÜ BÖLÜM Orman Genel Müdürlüğü Amaç MADDE 333 – (1) Bu\nBölümün amacı; Tarım ve Orman Bakanlığına bağlı, özel bütçeli ve tüzelkişiliğe\nsahip Orman Genel Müdürlüğünün kurulmasına, teşkilat, görev ve yetkilerine ait\nesas ve usulleri düzenlemektir. Görev MADDE\n334 – (1) Genel Müdürlüğün\ngörevleri şunlardır: a) Orman kaynaklarını;\nekolojik, ekonomik ve sosyo-kültürel faydalarını dikkate alarak, bitki ve hayvan\nvarlığı ile birlikte, ekosistem bütünlüğü içinde idare etmek, katılımcı ve çok\namaçlı şekilde planlamak, usulsüz müdahalelere, tabii afetlere, yangınlara\nkarşı korumak, muhtelif zararlıları ile mücadele etmek ve ettirmek, ormancılık\nkarantina hizmetlerini yürütmek, geliştirmek, orman alanlarını ve ormanlara\nilişkin hizmetleri artırmak, ormanları imar ve ıslah etmek, silvikültürel\nbakımını ve gençleştirilmesini sağlamak. b) Ormanların mülkiyeti ile\nilgili iş ve işlemlerini, kadastrosunu, izin ve irtifak işlerini yürütmek. c) Orman ürün ve hizmetlerinin\nsürekliliğini güvence altına alarak ormanları teknik, sosyo-kültürel, ekolojik\nve ekonomik icaplara göre işletmek, orman ürünlerinin üretim, taşıma, depolama\niş ve işlemlerini yapmak ve yaptırmak, bu ürünleri yurt içinde ve yurt dışında\npazarlamak. ç) (Değişik:RG-5/2/2022-31741-C.K-90/1 md.) Mesire yerleri, şehir ormanları,\norman parkları, araştırma ormanları, arboretum sahaları, orman içi biyolojik\nçeşitlilik koruma alanları, model orman ve muhafaza ormanı alanlarının\nayrılması, korunması, işletilmesi ve işlettirilmesini sağlamak. d) Orman sınırları içinde veya\norman sınırları dışında her türlü arazide; ağaçlandırma, erozyon kontrolü,\normanla ilgili mera ıslahı, çölleşme ile mücadele, sel ve çığ kontrolü çalışmalarını\nyürütmek, entegre havza projeleri yapmak ve uygulamak. e) Orman ağaç, ağaççık ve\nflorasına ait bitki türlerinin tohum ve fidanlarını üretmek, ürettirmek, aşılama faaliyetlerini yapmak, devamlı\nveya geçici fidanlıklar kurmak, işletmek, gerektiğinde kapatmak. f) Gerçek ve tüzel kişilerin\nözel ağaçlandırma, imar-ihya, erozyon kontrolü çalışmaları ile fidanlık tesis\netmesi, işletmesi ve pazarlamasını desteklemek. g) Orman ekosistemlerinin\nsunduğu ürün ve hizmetlerden azami seviyede istifade edilmesini sağlamak üzere\ndöner sermaye işletmeleri ve gerekli diğer birimleri kurmak ve işletmek,\ngerektiğinde kapatmak, her türlü malzeme, arsa, arazi, bina, tesis, tesisat\nsatın almak veya kiralamak, gerektiğinde takas yapmak; bunların bakım ve\nonarımlarını yapmak, yaptırmak, hizmetlerin gerektirdiği makineler ile hizmet\nvasıtalarını sağlamak, bakım ve revizyonlarını yapmak, yaptırmak, ormanlarda\ngerekli her türlü altyapı çalışmasını yapmak, ormancılık faaliyetleri için\ngerekli yolların etüt projelerini yapmak, bakım ve onarım işlerini yapmak veya\nyaptırmak. ğ) Hizmetin gerektirdiği her\ntürlü hizmet öncesi ve hizmet içi eğitim yapmak ve yaptırmak, Genel Müdürlüğün\nçalışma alanına giren hizmetlere ilişkin olarak, yerel, ulusal ve küresel\nseviyede görev yapacak enstitüler, müdürlükler, araştırma birimleri, eğitim\nmerkezleri ve sosyal tesisler kurmak ve işletmek. h) Hizmetleri ile ilgili her\ntürlü araştırma ve geliştirme, envanter, basım, yayım ve tanıtma işleri ile projeleri\nyapmak veya yaptırmak ve bunların sonuçlarını yurt içinde ve yurt dışında\npazarlamak. ı) Orman ürün ve hizmetlerinin\nkullanımını yaygınlaştırmaya yönelik çalışmalar yapmak, her türlü orman ürünü\nüreten, işleyen, pazarlayan, ithalat ve ihracatını yapan özel sektör, sivil\ntoplum kuruluşları ve üniversiteler ile yakın işbirliği içinde çalışmak, yurt\niçinde ve yurt dışında danışmanlık yapmak, projeler uygulamak, ormanlar ve\normancılıkla ilgili olarak kamuoyunu bilinçlendirici her türlü faaliyette bulunmak. i) (Ek:RG-19/6/2019-30806-CK-39/4\nmd.) Ormancılık faaliyetlerinin geniş kitlelere yayılmasını sağlamak ve\norman yangınlarının önlenmesi ile ilgili kamuoyunun bilinçlendirilmesi amacıyla\norman gençlik ve spor kulüplerine, ait olduğu yılı başındaki döner sermaye\nbütçesinin binde ikisini geçmemek üzere transfer niteliğinde yardım sağlamak. [99] j) Orman bütünlüğünü sağlamak\namacıyla gerçek ve tüzel kişilerin mülkiyetinde bulunan taşınmazların orman\nrejimine alınması için kamulaştırma, kamu kurum ve kuruluşlarının mülkiyetinde\nbulunan taşınmazların devir ve gerektiğinde takas işlemlerini yapmak, Devlet\normanları içinde ve bitişiğinde oturan köylüleri ayni ve nakdi yardım\nkaynaklarıyla desteklemek, orman-halk ilişkilerini geliştirmek ve bu konuda her\ntürlü tedbiri almak. k) Görev alanına giren\nkonularda teknik ve idari esasları belirlemek, çalışma konularına ilişkin\nlaboratuvarlar kurmak ve kurdurmak, iş tarifleri ve birim zaman analizlerini\nyapmak, yaptırmak ve birim fiyatlarını tespit etmek. l) Genel Müdürlüğün görev,\nhizmet ve faaliyetleri ile ilgili olarak, diğer kamu kurum ve kuruluşlarınca\nuyulacak esasları belirlemek, koordinasyonu sağlamak. m) Mevzuatla verilen diğer\ngörev ve hizmetleri yapmak. Merkez\nteşkilatı MADDE\n335 – (1) Genel Müdürlük Merkez teşkilatı hizmet\nbirimlerinden teşekkül eder. Genel Müdür MADDE\n336 – (1) Genel Müdür; Genel Müdürlüğün hukuki, idari ve\nmali en üst amiri ve temsilcisidir. (2)\nGenel Müdür; emri altındakilerin faaliyet ve işlemlerinden sorumlu olup merkez\nve taşra teşkilatının faaliyetlerini, işlemlerini ve hesaplarını denetlemekle\ngörevli ve yetkilidir. Genel\nMüdür yardımcıları MADDE\n337 – (1) Genel Müdür yardımcıları; Genel Müdürün emrinde,\nonun yardımcısı olup Genel Müdürlük hizmetlerini Genel Müdür adına ve onun\nyapacağı iş bölümü ve yetki devri ile direktif ve emirleri yönünde ve mevzuat\nhükümlerine uygun olarak düzenler ve yürütürler. Bu amaçla Teftiş Kurulu\nBaşkanlığı hariç, Genel Müdürlüğün bütün birim ve kuruluşlarına gereken\nemirleri verir ve bunların uygulanmasını temin, takip ve kontrol ederler. (2)\nGenel Müdüre karşı sorumlu olmak üzere dört Genel Müdür Yardımcısı\ngörevlendirilebilir. Hizmet\nbirimleri MADDE\n338 – (1) Genel Müdürlüğün hizmet\nbirimleri ve görevleri şunlardır: [100] a) Orman Zararlılarıyla\nMücadele Dairesi Başkanlığının görevleri şunlardır: 1) Ormanları usulsüz\nmüdahalelerden korumak, ormanlarda tahribata yol açan hastalık ve her çeşit\norman zararlılarıyla mücadele etmek veya ettirmek, ormanların sağlığının\nkorunması ve orman zararlılarının yayılmasını önlemek için karantina tedbirleri\nalmak, zararlılarla mücadele etmek amacıyla laboratuvarlar kurmak veya\nkurdurmak, 2) 6831 sayılı Orman Kanununun\n23 üncü ve 24 üncü maddelerine istinaden tefrik edilen muhafaza ormanlarının\nayrılması ve idaresi ile ilgili iş ve işlemleri yapmak, 3) Ormanların muhafazası ile\nilgili gerekli mevzuat çalışmalarını yürütmek, 4) Genel Müdürlükçe verilecek\nbenzeri görevleri yapmak. b) Orman Yangınlarıyla Mücadele\nDairesi Başkanlığının görevleri şunlardır: 1) Orman yangınlarının\nçıkmasına ve yayılmasına mani olmak için her türlü fiziki ve beşeri tedbiri\nalmak, 2) Orman yangınları ile\nmücadele tekniklerini güçlendirmek, yangın gözetleme kulelerinin kurulmasını ve\nhizmete hazır halde tutulmasını sağlamak, 3) Orman yangınlarına müdahale\ntekniklerini geliştirmek, yangına müdahale sürelerini kısaltarak yangın\nzararlarını en aza indirmek, 4) Orman yangınlarına\nmüdahalede görev alan personeli eğitmek, yangın uzmanı eğitim merkezi ile\nilgili iş ve işlemleri yürütmek, 5) Genel Müdürlükçe verilen\nbenzeri görevleri yapmak. c)\nKadastro ve Mülkiyet Dairesi Başkanlığının görevleri şunlardır: 1)\nOrmanların kadastrosunun yapılmasına, orman sınırları dışına çıkarılacak\nsahaların tespit ve değerlendirilmesine ait iş ve işlemleri yürütmek, 2)\nDevlet ormanları ile ilgili çeşitli ihtilafları, sahipli yerlerdeki kesim\nişlerini, devletten başkasına ait ormanların denetim ve kontrolüne ait iş ve\nişlemlerin yapılmasını sağlamak, 3)\nOrman kadastrosu yapılmamış yerlerde, ihtiyaç halinde vasıf tayin işlemlerini\nyapmak, 4) Orman rejimine alınacak yerlerin kamulaştırma işlemlerini yürütmek, 5)\nGenel Müdürlükçe verilecek benzeri görevleri yapmak. ç)\nOrman İdaresi ve Planlama Dairesi Başkanlığının görevleri şunlardır: 1)\nOrmanların amenajman planlarını yapmak, yaptırmak, bu planların uygulanma\ndurumlarını, yenilenmelerini, geliştirilmelerini sağlamak, takip ve kontrol\netmek, 2)\nOrmancılık hizmetlerinin gerektirdiği envanter verilerini değerlendirmek,\nharita ve fotogrametri iş ve işlemlerini düzenlemek, 3)\nGenel Müdürlükçe verilecek benzeri görevleri yapmak. d)\nİşletme ve Pazarlama Dairesi Başkanlığının görevleri şunlardır: 1)\nAsli ve tali orman ürünlerinin; üretim, taşıma, depolama, imal ve pazarlamasına\nait iş ve işlemleri düzenlemek, yürütmek ve kontrol etmek, 2)\nBu hizmetler için inşası gerekli tesisleri belirlemek, depo yerlerinin tayin ve\ntespit edilmesine ait iş ve işlemleri yürütmek, 3)\nGenel Müdürlükçe verilecek benzeri görevleri yapmak. e) Ağaçlandırma Dairesi Başkanlığının görevleri\nşunlardır: 1) Orman sınırları içinde veya\ndışındaki arazilerde uygulama plan ve projeleri dahil ağaçlandırma faaliyetlerini\nyapmak veya yaptırmak, 2) Gerçek ve tüzel kişiler ile\nkamu kurum ve kuruluşlarınca yapılacak özel ağaçlandırma ve imar-ihya çalışmalarını\nteşvik etmek ve desteklemek, 3) Genel Müdürlükçe verilen\nbenzeri görevleri yapmak. f) Toprak Muhafaza ve Havza\nIslahı Dairesi Başkanlığının görevleri şunlardır: 1) Su havzalarında kaliteli ve\nazami miktarda su elde etmek, erozyonu önlemek, sel, çığ ve taşkınları kontrol\naltına almak, toprak, su ve bitki dengesini korumak amacıyla ilgili birimlerle\nişbirliği halinde ve katılımcı anlayış çerçevesinde hazırlanan entegre havza\nıslahı ana planının gerektirdiği iş ve işlemleri yapmak veya yaptırmak, 2) Entegre havza ıslahı projelerini\nuygulamaya koymak ve planda yer alan yatırımları izlemek, değerlendirmek, proje\nbilgilerini ilgili birimlere raporlamak ve gerektiğinde yapılmasını sağlamak, 3) Çölleşme ile mücadele\nçalışmalarını yürütmek, 4) Orman alanlarında veya\norman rejimine alınacak erozyona maruz sahalarda; toprak aşınma ve\ntaşınmalarının durdurulması, sellerin ve taşkınların kontrol altına alınması,\nheyelanların ve çığların önlenmesi amacıyla dere, çay ve ırmakların su toplama\nhavzalarında erozyon kontrolü çalışmaları yapmak veya yaptırmak, 5) Orman içi, orman kenarı ve orman\nüst sınırı meralarda ıslah çalışmaları yapmak veya yaptırmak, 6) Dağlık alanlarda toprağın\nkorunmasına, su kaynaklarının geliştirilmesine, orman ekosisteminin tesisine ve\ngeliştirilmesine yönelik olarak erozyonla mücadele etmek ve gerekli çalışmaları\nyapmak, 7) Bozulan tabii dengeyi\nyeniden tesis etmek amacıyla yeşil kuşak projeleri uygulamak, 8) Gerçek ve tüzel kişiler ile\nkamu kurum ve kuruluşlarının erozyon kontrolü çalışmalarını teşvik etmek ve desteklemek, 9) Genel Müdürlükçe verilen\nbenzeri görevleri yapmak. g)\nSilvikültür Dairesi Başkanlığının görevleri şunlardır: 1)\nOrman amenajman planlarının yapılmasına esas olacak silvikültür tekniğini\nbelirlemek, 2)\nOrman imar, ıslah, bakım ve gençleştirilmesini sağlamak üzere silvikültür\nplanları ile uygulama projelerini tanzim etmek, bu plan ve projeler gereğince\nkesilecek ağaçların tespit ve damgalanma işlerini yürütmek ve bunların\nuygulamalarını takip ve kontrol etmek, 3)\nGenel Müdürlükçe verilecek benzeri görevleri yapmak. ğ) Orman ve Köy\nİlişkileri Dairesi Başkanlığının görevleri şunlardır: 1) Orman içinde veya\nbitişiğindeki köylülerin sosyal ve ekonomik gelişmelerini desteklemek\nmaksadıyla; etüt ve araştırmalar yapmak, plan ve projeler hazırlamak, hazırlatmak\nve uygulamak, 2) Orman köylülerinin kalkındırılmasının\ndesteklenmesi amacıyla kredi veya hibe vermek ve bu konudaki diğer hizmetleri\nyürütmek, 3) Ormancılık alanında faaliyet\ngösteren kooperatiflerin proje bazında desteklenmesi ile ürünlerin ulusal ve\nuluslararası pazarlarda değerlendirilmesi konularında araştırma ve danışmanlık\nhizmetleri vermek, 4) Orman köylerinde odun ve\nodun dışı orman ürünlerinin üretilmesini desteklemek ve bunlara dayalı\nsanayinin geliştirilmesine katkıda bulunmak, 5) Bulundukları yerden başka\nyerlere nakledilecek orman köylülerinin terk ettikleri taşınmazları\nkamulaştırmak, 6) Genel Müdürlükçe verilecek\nbenzeri görevleri yapmak. h)\nİnşaat ve İkmal Dairesi Başkanlığının görevleri şunlardır: 1)\nÜretim, ağaçlandırma yolları ve yangın şeritleri ile ilgili orman ve orman içi\nyolları ağının tespiti ve etüd proje çalışmalarını yapmak ve yaptırmak; Tarım\nve Orman Bakanlığınca tespit edilecek usul ve esaslar dahilinde üretim,\nağaçlandırma ve yangın sahaları ile ilgili ve bu sahalara ulaşılmasını sağlayan\nişleri yaptırmak, 2)\nHer türlü bina ve tesislerin inşaatı, bakım ve onarımı ile usul ve esasları\nTarım ve Orman Bakanlığınca tespit edilecek küçük çaptaki yol ve sanat\nyapılarının yapım, bakım ve onarım işlerini yapmak ve yaptırmak, 3)\nGörev alanına giren yatırım ve hizmetlerin gerektirdiği arsa ve arazilerin\nsatın alınması, kamulaştırılması ile Genel Müdürlüğün mülkiyetindeki\ngayrimenkullerle ilgili her türlü iş ve işlemleri yapmak, 4)\nGörev alanına giren konularla ilgili iş ve üretim makineleri ile hizmet\nvasıtalarını, bunların ekipmanlarını ve yedek parçalarını sağlamak, 5)\nBu makinelerin dağıtım, transfer ve işletilmesini sağlamak, bakım ve\nrevizyonlarını yapmak, yaptırmak, 6)\nGenel Müdürlükçe verilecek benzeri görevleri yapmak, ı) (Değişik:RG-5/2/2022-31741-C.K-90/2 md.) Ekosistem Hizmetleri\nDairesi Başkanlığının görevleri şunlardır: 1) Orman ekosistem hizmetleri ve ürünleri ile biyolojik çeşitliliğinin tespiti,\nenvanteri, planlaması, haritalandırılması, projelendirilmesi, üretimi, taşınması,\ndepolanması, işlenmesi, tanıtımı, pazarlanması, standardizasyonu, değer\ntespiti, belgelendirme ve sertifikasyonu ile araştırma ve geliştirme\nçalışmalarına ait usul ve esasları düzenlemek, iş ve işlemleri yapmak veya\nyaptırmak, 2) Mesire yerleri, şehir ormanları, orman parkları, arboretum sahaları\nve orman içi biyolojik çeşitlilik koruma alanlarının ayrılması, korunması,\ngeliştirilmesi, işletilmesi veya işlettirilmesini sağlamak, bunlara ilişkin\nusul ve esasları düzenlemek, 3) Ekoturizmin desteklenmesi ve geliştirilmesine yönelik usul ve esasları\ndüzenlemek, iş ve işlemleri yapmak veya yaptırmak, 4) Orman içi av ve yaban hayatı, otlatma ve arıcılığın geliştirilmesine\nyönelik usul ve esasları düzenlemek, iş ve işlemleri yapmak veya yaptırmak, 5) Orman içi su kaynaklarını korumak, geliştirmek, bu alana ilişkin usul\nve esasları düzenlemek, 6) İklim değişikliği sürecinde ormanların azaltım yeteneğinin\nartırılması ve uyum kapasitelerinin geliştirilmesi için ilgili birimler\narasında koordinasyonu sağlamak, 7) Orman ekosistem hizmetleri için ödeme sistemleri ve orman kaynakları\nile ilişkili karbon piyasasına ait usul ve esasları düzenlemek, iş ve işlemleri\nyapmak veya yaptırmak, 8) Genel Müdürlükçe verilecek benzeri görevleri yapmak. i) Fidanlık ve Tohum İşleri Dairesi\nBaşkanlığının görevleri şunlardır: 1) Orman ağaç, ağaççık ve\nflorasına ait tohum ve fidanları üretmek, ürettirmek, gerektiğinde üretimle\nilgili maddeleri ithal ve ihraç etmek, ağaç ve tohum ıslahını yapmak, 2) Fidanlıkların ve fidanlık\ntesislerinin kurulması, idaresi, işletilmesi ve pazarlanması ile ilgili her\ntürlü iş ve işlemleri yürütmek, 3) Tohum kaynaklarının\nkorunmasını, iyileştirilmesini ve çoğaltılmasını sağlamak, 4) Orman bitki ve flora\ntürlerine ilişkin olarak genetik kaynakların kaydı, bitki pasaportu,\nsertifikasyonu, ticareti ve piyasa denetimiyle ilgili iş ve işlemlerini yapmak\nveya yaptırmak, ilgili mevzuat çerçevesinde ihracat ve ithalat işlemlerini yürütmek, 5) Gerçek ve tüzel kişilerin\ntohumluk ve fidanlık tesis etmesi, işletmesi ve pazarlaması çalışmalarını\nteşvik etmek, 6) Genel Müdürlükçe verilecek\nbenzeri görevleri yapmak. j) İzin ve İrtifak Dairesi\nBaşkanlığının görevleri şunlardır: 1) Orman sayılan alanlarda\nverilecek izinlere ait iş ve işlemleri yürütmek, 2) İrtifak hakkı talepleri ile\nilgili iş ve işlemleri yürütmek, 3) Genel Müdürlükçe verilecek\nbenzeri görevleri yapmak. k) (Ek:RG-5/2/2022-31741-C.K-90/2\nmd.) Havacılık Dairesi Başkanlığının görevleri şunlardır: 1) Orman yangınlarıyla\nmücadele başta olmak üzere Genel Müdürlüğün görev alanı kapsamında havacılık\nhizmetlerini yürütmek, 2) Havacılık hizmetlerinin\nyerine getirilmesinde personel planlamasını yapmak ve hava araçları ile gerekli\ngörülen diğer araç, gereç ve teçhizatın teminini, kiralanmasını,\nhazırlanmasını, planlanmasını ve emniyetli bir şekilde kullanılmasını sağlamak, 3) Hava araçlarının bakım,\nonarım, revizyon, modifikasyon ve servis bülten uygulamaları gibi işlemlerinin\nyurtiçi veya yurtdışı yetkili bakım merkezlerinde yapılmasını sağlamak, 4) Hava araçlarının uçuş,\nsicil ve bakım kayıtlarına ilişkin iş ve işlemleri yapmak, 5) Uçuş ve yer emniyeti ile\nilgili faaliyetleri yürütmek, 6) Genel Müdürlükçe verilecek\nbenzeri görevleri yapmak. l)\nTeftiş Kurulu Başkanlığı, Genel Müdürün emri veya onayı üzerine Genel Müdür\nadına aşağıdaki görevleri yapar. Genel Müdürlük merkez ve taşra kuruluşlarının\nher türlü faaliyet ve işlemleri ile ilgili olarak; 1)\nTetkik, teftiş ve soruşturma yapmak, 2)\nKontrol ve denetleme işlerini yapmak, 3)\nGenel Müdürlüğün amaçlarını daha iyi gerçekleştirmek, mevzuata, plan ve\nprograma uygun çalışmasını temin etmek amacıyla gerekli teklifleri hazırlamak\nve Genel Müdüre sunmak. m)\nStrateji Geliştirme Dairesi Başkanlığının görevleri şunlardır: 1) 5018 sayılı Kamu Malî\nYönetimi ve Kontrol Kanunu, 22/12/2005 tarihli ve 5436 sayılı Kanun ve diğer\nmevzuatla strateji geliştirme ve mali hizmetler birimlerine verilen görevleri\nyapmak. 2) Genel lMüdürlükçe verilen\nbenzeri görevleri yapmak. n)\nPersonel Dairesi Başkanlığının görevleri şunlardır: 1)\nGenel Müdürlüğün insan gücü planlaması ve personel politikasıyla ilgili\nçalışmaları yapmak, personel sisteminin geliştirilmesiyle ilgili tekliflerde\nbulunmak, 2)\nGenel Müdürlük personelinin atama, özlük, emeklilik ve sağlık işleriyle ilgili\nişleri yapmak, 3)\nGenel Müdürlüğe bağlı işyerlerinde işveren - işçi ilişkilerinin mevzuat ve\nyürürlükteki toplu iş sözleşmelerinde belirtilen esaslarla ilgili olarak\nBakanlıkça yürütülecek çalışmalarda gerekli koordinasyon ve işbirliğini\nsağlamak, 4)\nGenel Müdürlükçe verilecek benzeri görevleri yapmak. o)\nDestek Hizmetleri Dairesi Başkanlığının görevleri şunlardır: 1)\nGenel Müdürlük için gerekli araç, gereç ve malzemenin temini ile ilgili hizmetleri\nyürütmek, 2)\nİhtiyaç duyulan bina ve arazinin kiralanma, satın alma işlemlerini yürütmek, 3)\nGenel Müdürlüğün mali işlerle ilgili hizmetlerini yürütmek, 4)\nTemizlik, aydınlatma, ısıtma, bakım, onarım ve taşıma hizmetlerini yapmak, 5)\nSosyal tesislerin kurulması ve yönetimi ile ilgili hizmetleri düzenlemek ve\nyürütmek, 6)\nGenel Müdürlük personelinin ve ailelerinin sağlık hizmetlerinden\nfaydalanmalarını sağlamak, 7)\nGenel evrak ve arşiv hizmet ve faaliyetlerini düzenlemek ve yürütmek, 8)\nGenel Müdürlükçe verilecek benzeri görevleri yapmak. ö) Dış İlişkiler, Eğitim\nve Araştırma Dairesi Başkanlığının görevleri şunlardır: 1) Genel Müdürlüğün dış\nilişkilerini yürütmek, 2) Öncelikli orman araştırma\nalanları ve araştırma program ve projelerini belirlemek ve bunların\nyürütülmesini ve sonuçlandırılmasını sağlamak, 3) Araştırma ve geliştirme çalışmaları\nile alakalı olarak ilgili kurum ve kuruluşlarla gerekli koordinasyon ve\nişbirliğini sağlamak, 4) Yürütülen araştırma\nprogramları ve proje faaliyetlerinin sonuçlarını değerlendirmek, yurt içinde ve\nyurt dışında pazarlamak, uygulamaya aktarılmasına yönelik seminer, konferans,\nsempozyum ve benzeri faaliyetlerin, bildirilerin ve araştırma sonuç\nraporlarının yayımlanmasını sağlamak, 5) Araştırma faaliyetlerini\nizlemek ve denetlemek, 6) Genel Müdürlük teşkilatının\neğitim planını hazırlamak, hizmet öncesi, hizmet içi ve mesleki eğitim işlerini\nyürütmek, 7) Ormancılıkla ilgili her\ntürlü yayın ve tanıtım faaliyetlerini yürütmek, ormancılıkla ilgili konulardaki\nfikir ve sanat eserlerini takip etmek, 8) Genel Müdürlüğün ihtiyacı\nolan her türlü evrak, harita, kitap, broşür ve diğer belgelerin basımı ile ilgili\nçalışmalarını yürütmek, 9) Genel Müdürlük hizmetleri\nile ilgili her türlü tercüme işlerini yapmak ve yaptırmak, 10) Genel Müdürlükçe verilecek\nbenzeri görevleri yapmak. p)\nBilgi Sistemleri Dairesi Başkanlığının görevleri şunlardır: 1) Orman bilgi sistemini\nkurmak, işletmek, bakım ve onarımlarını yapmak veya yaptırmak, 2) Genel Müdürlük merkez ve\ntaşra teşkilatlarının internet üzerinden bilgi paylaşımı, bilgi toplama,\nyayımlama ve e-posta ve benzeri iş ve işlemleri için gerekli çalışmaları yapmak\nve uygulamak, 3) Genel Müdürlük veri ve\nbilgilerinin güvenliğini sağlamak, veri güvenliği politikaları oluşturmak ve\ngeliştirmek, 4) Ormancılıkta veri\nstandartlarını geliştirmek ve güncellemek, 5) Genel Müdürlük ve\nbirimlerinin internet sayfalarına ilişkin altyapı hizmetlerini yürütmek, 6) Genel Müdürlüğün,\nuydu görüntüleri, hava ve yer fotoğrafları, harita ve koordinat bilgilerine ilişkin\nişlemlerini yapmak ve yaptırmak, 7) Coğrafi bilgi sistemleri ve\nuzaktan algılama ile ilgili faaliyetleri yürütmek, 8) Ormancılıkla ilgili\nharitaların hazırlanmasına ilişkin iş ve işlemleri yapmak veya yaptırmak 9) Genel Müdürlükçe verilecek\nbenzeri görevleri yapmak. r)\nHukuk Müşavirliğinin görevleri şunlardır: 1) 26/9/2011 tarihli ve 659 sayılı Kanun Hükmünde Kararname hükümlerine\ngöre hukuk birimlerine verilen görevleri yapmak, 2) Genel Müdürlükçe verilen diğer görevleri yapmak. Taşra teşkilatı MADDE\n339 – (1) Genel Müdürlük taşra teşkilatı; ormancılık\nhizmetlerinin özelliği ve tekniğinin gereği olarak bölge seviyesinde kurulacak\nOrman Bölge Müdürlükleri ile müdürlükler ve şefliklerden oluşur. Taşra\nteşkilatı kuruluşu MADDE\n340 – (1) Genel Müdürlük taşra teşkilatı kuruluşlarından; a)\nBölge müdürlüğü ve müdürlüklerin kurulmasına ve kaldırılmasına Cumhurbaşkanı, b)\nŞefliklerin kurulmasına, kaldırılmasına ve bunların iç hizmet birimlerinin\nbelirlenmesine Genel Müdürlüğün teklifi üzerine Tarım ve Orman Bakanlığı, yetkilidir. Gelirler MADDE\n341 – (1) Orman Genel Müdürlüğünün gelirleri\nşunlardır: a)\nOrman ürünlerinin satış ve değerlendirilmesinden elde edilen gelirler, b)\nDevlet Ormanları üzerinde hakiki ve hükmi şahıslara tahsis edilecek alanlardan\nelde edilecek gelirler, c)\nDöner sermayeli işletme gelirleri, ç)\nHazinece sağlanacak gelirler, d)\nHizmet ve işletme gelirleri, e)\nOrman tarife bedelleri, f)\nMüsadereli emval satışlardan elde edilen gelirler, g)\nGenel bütçeden yapılacak yardımlar, ğ)\nDiğer gelirler. (2)\n14/7/2004 tarihli ve 5217 sayılı Kanunun geçici 1 inci maddesi uyarınca genel\nbütçeye gelir kaydedilen mülga Ağaçlandırma Fonu ve mülga Orman Köylülerini\nKalkındırma Fonu gelirleri 1/1/2012 tarihinden itibaren Orman Genel Müdürlüğü\nbütçesine gelir kaydedilir. Ancak, bu gelirlerden 6831 sayılı Orman\nKanununun mülga 64 üncü ve mülga ek 3 üncü maddeleri, 4122 sayılı Milli\nAğaçlandırma ve Erozyon Kontrolü Seferberlik Kanununun mülga 9 uncu maddesi ile\n4629 sayılı Bazı Fonların Tasfiyesi Hakkında Kanun ve 5217 sayılı Kanunun\nilgili hükümlerine göre oduna dayalı orman ürünü satışlarında; satış bedeli\nüzerinden yüzde üç oranına kadar alıcılardan tahsil edilen mülga Ağaçlandırma\nFonu ve yine bu satışlardan yüzde üç oranında tahsil edilen mülga Orman Köylülerini\nKalkındırma Fonu paylarını ayrı ayrı sıfıra kadar indirmeye veya yüzde üçü\ngeçmemek üzere belirlemeye Cumhurbaşkanı yetkilidir. (3)\nYukarıdaki gelirlerden ilgili mevzuatın verdiği yetkilerle o yıl içerisinde\nyapılmış bulunan giderler karşılandıktan sonra kalan meblağ gelecek yılın\nbütçesine gelir kaydedilir. Koruma\nhizmetlerinde avans MADDE\n342 – (1) Genel Müdürlükçe orman muhafaza memurlarına, orman\nkoruma hizmetlerinde kullanacakları her türlü araç ve gerecin satın alınması\niçin yeterli avans verilebilir. (2)\nUygulamaya ait usul ve esaslar Genel Müdürlükçe hazırlanacak bir yönetmelikle\ngösterilir. Uzman\nve uzman yardımcısı MADDE\n343 – (1) Genel Müdürlükte 14/7/1965 tarihli ve 657 sayılı Devlet Memurları\nKanununun ek 41 inci maddesine göre Orman Uzmanı ve Orman Uzman Yardımcıları\nistihdam edilebilir. (2) (İptal fıkra:  Anayasa Mahkemesinin 9/11/2022\nTarihli ve E: 2018/123, K: 2022/138 Sayılı Kararı.) Müfettiş\nve müfettiş yardımcısı MADDE\n344 - (1) Genel Müdürlükte 27/6/1989 tarihli ve 375 sayılı Kanun Hükmünde\nKararnamenin ek 24 üncü maddesine göre müfettiş ve müfettiş yardımcısı istihdam\nedilebilir. YİRMİBEŞİNCİ BÖLÜM Ölçme, Seçme ve Yerleştirme Merkezi\nBaşkanlığı Amaç MADDE 345 – (1) Bu\nBölümün amacı, Ölçme, Seçme ve Yerleştirme Merkezi Başkanlığının teşkilat,\ngörev ve yetkilerine ilişkin usul ve esasları düzenlemektir. Tanımlar MADDE 346 – (1) Bu\nBölümün uygulanmasında; a) Aday: Başkanlıkça yapılan\nsınav, ölçme, değerlendirme ve yerleştirmelere hak kazanmak amacıyla başvuran\nkişiyi, b) Başkan: Ölçme, Seçme ve\nYerleştirme Merkezi Başkanını, c) Başkanlık: Ölçme, Seçme ve\nYerleştirme Merkezi Başkanlığını, ç) Değerlendirme: Ölçme sonucu\nortaya çıkan verilerin uygun yöntemlerle çözümlemeye tâbi tutularak, adayların\nelde edilen sonuçlara göre sıralanmasını, d) Eşdeğer sınav: Başkanlık\ntarafından aynı veya farklı zamanlarda farklı sorularla yapılan, ancak adaylara\nsağladığı haklar bakımından eşit sonuçlar verdiği Yönetim Kurulu kararı ile\nbelirlenen birden fazla sınavı, e) Kılavuz: Ölçme, seçme ve yerleştirme\nişlemlerine ilişkin uyulması gereken kurallar, duyurular veya yol gösterici\naçıklamalardan oluşan ve adaylar ile diğer ilgilileri bağlayıcı olan basılı veya\nelektronik ortamdaki bilgi paketini, f) Ölçme: Belirlenmiş usul ve\nesaslara göre adayların bilgi ve yetenek seviyelerinin, sorulara verdikleri\ncevapların puanlanması suretiyle tespit edilmesi işlemlerini, g) ÖSYM: Ölçme, Seçme ve\nYerleştirme Merkezi Başkanlığını, ğ) Sınav: Belirlenen usul ve\nesaslara göre adaylara yazılı veya sözlü olarak soru sorma ve verilen cevaplar\nile yaptırılan uygulamaları kayıt altına alma işlemlerini, h) Sınav koordinatörlüğü: ÖSYM\ntarafından yapılan sınavlar için Devlet üniversiteleri ile ihtiyaç duyulması\nhâlinde kamu veya özel kurum ve kuruluşları ile yurt dışı temsilcilikler\nbünyesinde, sınav organizasyonu ve sınavlarla ilgili diğer işleri yerine\ngetirmek üzere görevlendirilenlerden oluşan koordinatörlükleri, ı) Yerleştirme: Değerlendirme\nsonucunda oluşan puanlar, tercihler, önceden belirlenen kontenjan ve şartlar\ndikkate alınarak adayların yükseköğretim kurumlarına veya ilgili kurum ve\nkuruluşlara yerleştirilme işlemlerini, i) Yönetim Kurulu: Ölçme,\nSeçme ve Yerleştirme Merkezi Yönetim Kurulunu, ifade eder. Kuruluş, görev ve yetkiler MADDE 347 – (1) Ölçme,\nSeçme ve Yerleştirme Merkezi Başkanlığı, bu Bölüm ve ilgili diğer mevzuatla\nverilen görevleri yerine getirmek ve yetkileri kullanmak üzere kamu tüzel\nkişiliğine, idari ve mali özerkliğe sahip, Yükseköğretim Kurulu ile ilgili,\nmerkezi Ankara’da bulunan özel bütçeli bir kuruluştur. (2) Başkanlığın görev ve\nyetkileri şunlardır: a) Yükseköğretim Kurulu\nkararlarına veya ilgili mevzuat hükümlerine istinaden başta yükseköğretim\nkurumlarında ön lisans, lisans veya lisansüstü öğrenim görecek adayların puan\nsıralamasına göre tespiti veya yerleştirilmesi ile yükseköğretim kurumlarında\natama veya yükselmelerde esas alınan sınavlar olmak üzere, ulusal ve\nuluslararası her türlü bilim, yetenek veya yabancı dil sınavları ile\ngerektiğinde yerleştirme işlemlerini yapmak. b) İlgili mevzuat hükümleri\nuyarınca kamu kurum ve kuruluşlarının kadro ve pozisyonlarında görev almaya\nveya görevde yükselmeye yönelik sınavları ve gerektiğinde yerleştirme\nişlemlerini ilgili kurumun talebine bağlı olarak yapmak. c) Özel hukuk tüzel\nkişilerinin talep ettikleri her türlü ölçme ve değerlendirme işlemlerini yapmak. ç) Sınav ölçme, değerlendirme\nve yerleştirme işlemlerine yönelik yıllık sınav takvimini belirlemek, kamuoyuna\nduyurmak ve 6114 sayılı Kanunda ve bu Bölümde belirlenen ilkelere göre yerine\ngetirmek. d) Sınav hizmetlerinin yerine\ngetirilmesinin tüm aşamalarında, konuyla ilgili kurum ve kuruluşlarla işbirliği\nyaparak gerekli güvenlik tedbirlerini almak. e) Hizmetin gereklerine uygun\nölçme, seçme, değerlendirme ve yerleştirme yöntemlerini belirlemek. f) Sınav yapılacak merkezleri\noluşturmak, sınav hizmetlerini yapacak kişileri belirlemek ve gerekli görevlendirmeleri\nyapmak. g) Sınav, ölçme,\ndeğerlendirme, yerleştirme, araştırma ve diğer hizmet bedellerini belirlemek. ğ) Gerekli hâllerde sınavları\nertelemek, kısmen veya tamamen iptal etmek, adayların işlemlerini geçersiz\nsaymak. h) Faaliyet alanlarıyla ilgili\naraştırmalar yapmak, ulusal ve uluslararası gelişmeleri izlemek, bilimsel\ntoplantılara katılmak, ulusal ve uluslararası kurumlarla işbirliği yapmak. ı) Sınav sonuçlarını analiz\netmek ve sonuçları kamuoyuna duyurmak; sınav sonuçlarını ilgili kurum veya\nkuruluşlara basılı veya elektronik ortamda iletmek. i) Görev, yetki ve sorumluluk\nalanına giren konularda idari düzenlemeler yapmak ve kılavuzlar hazırlamak. j) Faaliyetleri ile ilgili\nolarak şirket kurmak, kurulmuş şirketlere ortak olmak. (3) Başkanlık, 6114 sayılı Kanun,\nbu Bölüm ve diğer mevzuatla verilen görev ve yetkilerini kendi sorumluluğu\naltında, bağımsız olarak yerine getirir ve kullanır. Başkanlığın yürüttüğü iş\nve işlemlerin yerine getirilmesinde, Başkanlık çalışanları ve görevlendirilen\ndiğer uygulayıcı birimlere sınav görevlendirmeleri, sınav sorularının\noluşturulması, ölçme, değerlendirme ve yerleştirme yöntem ve süreçlerinin\nseçimi ve uygulanmasında hiçbir organ, makam, merci veya kişi tarafından\ntalimat verilemez. Başkan, Başkan yardımcıları\nve Yönetim Kurulu MADDE 348 – (1) Başkan,\nBaşkanlığın en üst amiri olup Başkanlık hizmetlerini mevzuata, Yönetim Kurulu kararlarına,\nBaşkanlığın amaçlarına, stratejik planına, performans ölçütlerine ve hizmet\nkalite standartlarına uygun olarak düzenler, yürütür ve hizmet birimleri\narasındaki koordinasyonu sağlar. (2) Başkan, kendisine yardımcı\nolmak üzere, en az biri Devlet üniversitelerinde görevli öğretim üyeleri\narasından olmak üzere, kendi görev süresi ile sınırlı olmak üzere üç Başkan\nyardımcısı atar. (3) Başkanlığın karar organı\nolan Yönetim Kurulu, Başkan ve Başkan yardımcıları dâhil sekiz üyeden oluşur.\nBaşkan, Yönetim Kurulunun da başkanıdır. Yönetim Kurulunun, Başkan ve Başkan\nyardımcıları dışındaki üyeleri; a) Milli Eğitim Bakanlığından en\naz genel müdür düzeyinde bir temsilciden, b) Yükseköğretim Kurulundan\nYürütme Kurulu üyeleri arasından belirlenecek bir temsilciden, c) (Değişik:RG-21/4/2021-31461-CK-73/48\nmd.) Cumhurbaşkanlığından en az daire başkanı düzeyinde bir temsilciden, ç) Devlet üniversitelerinde\ngörevli öğretim üyeleri arasından Yükseköğretim Kurulunca seçilen bir\ntemsilciden, oluşur. (4) Yönetim Kurulu üyelerinin\ngörev süresi dört yıldır. Başkan ve Başkan yardımcıları dışındaki üyelerin aslî\ngörevleri devam eder. (5) Bu maddeye göre\ngörevlendirilen temsilcilerin kurumlarındaki görevlerinden ayrılmaları hâlinde,\nYönetim Kurulundaki görevleri de sona erer. Bunların yerine, kalan süreyi\ntamamlamak üzere ilgili kurumlar tarafından yeni temsilciler görevlendirilir. (6) Yönetim Kurulunun\ngörevleri şunlardır: a) Sınav sorularının\nhazırlanması veya sınavların yapılması için gerekli ilkeleri belirlemek. b) Sınavların yürütülmesinde\ngerekli kılavuz, açıklama ve belgeleri onaylamak. c) Yükseköğretim Kurulunun\nöngördüğü sınavları aksatmayacak biçimde diğer kurumlardan gelen talepleri\nkarşılamak üzere, Başkanlığın yıllık iş programını oluşturmak. ç) Sınav, ölçme, değerlendirme\nve yerleştirme faaliyetlerine yönelik olarak adaylardan veya kurumlardan\nalınacak hizmet bedellerini ve bedel alınmayacak hizmetleri, kişi, kurum ve\nkuruluş itibarıyla tespit etmek. d) Gerekli hâllerde sınavların\nkısmen veya tamamen iptaline, ertelenmesine, adayların eşdeğer sınavlara alınmasına\nveya aday işlemlerinin geçersiz sayılmasına ve sorumlular hakkında gerekli\nişlemlerin başlatılmasına karar vermek. e) Sınav koordinatörlükleri\nile buralarda görevlendirilenlerin görevlerini belirlemek. f) Cumhurbaşkanına sunulmak\nüzere, doğrudan merkeze bağlı olarak kurulacak temsilciliklerin yeri ve sayısı\nhakkında kararlar almak. g) Başkanlığın görev alanına\ngiren diğer konular arasından Başkan tarafından gündeme alınanları görüşüp\nkarara bağlamak. ğ) Başkanlığın sınav\nfaaliyetleri ile ilgili olarak kuracağı veya iştirak edeceği şirketler için\nCumhurbaşkanına teklifte bulunmak. (7) Yönetim Kurulu, Başkanın\nçağrısı üzerine ve Başkanın oluşturduğu gündemle en az beş üye ile toplanır ve\noy çokluğu ile karar alır. Oyların eşit olması hâlinde, Başkanın oyu yönünde\nkarar alınır. Kararlarda çekimser oy kullanılamaz. Karara katılmayan üyeler\ngerekçelerini yazılı olarak belirtirler. Yönetim Kurulu toplantıları ses,\ngörüntü veya yazı nakleden bilişim sistemleri ile de yapılabilir. Başkanlık teşkilatı MADDE 349 – (1)\nBaşkanlık, merkez teşkilatı ile doğrudan Başkanlığa bağlı temsilciliklerden ve\nelektronik sınav merkezlerinden oluşur. Temsilciliklerin açılacağı yer ve\nsayıları Yönetim Kurulunun teklifi üzerine Cumhurbaşkanı kararıyla, elektronik\nsınav merkezlerinin açılacağı yer ve sayılar ise Yönetim Kurulunca belirlenir.\nBaşkanlık kadro veya pozisyonlarında görevli personel tüm iş ve işlemlerinde\ndoğrudan Başkanlığa bağlı olmak üzere geçici veya sürekli olarak\ntemsilciliklerde veya elektronik sınav merkezlerinde görevlendirilebilir. (2) Başkanlığın hizmet\nbirimleri şunlardır: a) Ölçme ve Değerlendirme\nDaire Başkanlığı. b) Sınav Hizmetleri Daire\nBaşkanlığı. c) Yabancı Dil Sınavları Daire\nBaşkanlığı. ç) Bilgi Güvenliği ve Yönetimi\nDaire Başkanlığı. d) Strateji Geliştirme Daire\nBaşkanlığı. e) Personel ve Destek\nHizmetleri Daire Başkanlığı. f) Kurumsal İlişkiler Daire\nBaşkanlığı. g) Sınav Görevlileri Yönetimi\nDaire Başkanlığı. ğ) Araştırma Geliştirme Daire\nBaşkanlığı. h) Engelli Adaylar Daire\nBaşkanlığı. ı) Hukuk Müşavirliği. (3) Başkanlıkta doğrudan\nBaşkana bağlı veya daire başkanlıkları altında, daimi ve geçici çalışma\ngrupları oluşturulabilir. (4) Başkanlık hizmet\nbirimlerinin görevleri şunlardır: a) Ölçme ve Değerlendirme\nDaire Başkanlığı: Başkanlık tarafından yapılan sınavlarda sorulacak soruları\nhazırlamak veya hazırlatmak, denetlemek ve güvenli bir şekilde şifreleyerek\nsaklamak, soru havuzu oluşturmak ve güvenliğini sağlamak, soruların geçerlik ve\ngüvenirlik düzeylerini artırmak; Başkan tarafından verilen diğer görevleri\nyapmak. b) Sınav Hizmetleri Daire\nBaşkanlığı: Ön lisans, lisans ve lisansüstü öğretim ile ilgili sınavlar ile\nakademik personelin seçimine ilişkin sınav hizmetlerini Yükseköğretim Kurulu\ntarafından belirlenen usul ve esaslar çerçevesinde yürütmek; kamu kurum ve kuruluşları\nveya özel hukuk tüzel kişileri tarafından talep edilen mesleğe giriş,\nyeterlilik, görevde yükselme ve benzeri meslekî sınav hizmetlerinin yapılması,\nsınava ilişkin değerlendirme ve sonuç belgelerinin düzenlenmesi ile itirazların\nincelenmesi işlemlerini yürütmek; Başkan tarafından verilen diğer görevleri\nyapmak. c) Yabancı Dil Sınavları Daire\nBaşkanlığı: Akademik unvanların alınmasında ve yükselmelerde, kamu personelinin\natanmasında mevzuatta öngörülen sınavlar başta olmak üzere, ihtiyaç duyulan\nalanlarda ve dillerde yabancı dil bilgi düzeyinin ölçülmesine yönelik sınav\nsorularının hazırlanması veya hazırlatılması, bu sınavlara ilişkin diğer\nhizmetlerin yapılması, sonuç belgelerinin düzenlenmesi ile itirazların\nincelenmesi işlemlerini yürütmek; Başkan tarafından verilen diğer görevleri\nyapmak. ç) Bilgi Güvenliği ve Yönetimi\nDaire Başkanlığı: Başkanlığın yazılım ve donanım altyapısı ile ilgili tüm\nişleri, bilgi güvenliğini en üst düzeyde tutarak yürütmek ve koordine etmek;\nBaşkan tarafından verilen diğer görevleri yapmak. d) Strateji Geliştirme Daire\nBaşkanlığı: 10/12/2003 tarihli ve 5018 sayılı Kamu Mali Yönetimi ve Kontrol\nKanunu, 22/12/2005 tarihli ve 5436 sayılı Kamu Mali Yönetimi ve Kontrol Kanunu\nile Bazı Kanun ve Kanun Hükmünde Kararnamelerde Değişiklik Yapılması Hakkında\nKanun ve diğer mevzuatla strateji geliştirme ve mali hizmetler birimlerine\nverilen görevleri yapmak; Başkan tarafından verilen diğer görevleri yapmak. e) Personel ve Destek\nHizmetleri Daire Başkanlığı: Başkanlığın insan gücü planlaması ve personel\npolitikasıyla ilgili çalışmaları yapmak; personel sisteminin geliştirilmesi ve\nperformans ölçütlerinin oluşturulması ile ilgili tekliflerde bulunmak; Başkanlık\nsivil savunma ve seferberlik hizmetlerini planlamak ve yürütmek; Başkanlık personelinin\natama, özlük, disiplin, emeklilik ve sağlıkla ilgili işlerini yapmak;\nBaşkanlığın eğitim planını hazırlamak, hizmet öncesi ve hizmet içi eğitim\nprogramlarını düzenlemek ve uygulamak; Başkanlığın tamamına ilişkin olarak\nihtiyaç duyulan bina ve arazinin kiralama ve satın alma işlerini yürütmek;\ntemizlik, aydınlatma, ısıtma, onarım ve taşıma hizmetlerini yapmak; genel evrak\nfaaliyetlerini düzenlemek ve yürütmek; Başkanlık kütüphane ve genel arşiv\nhizmetlerini yürütmek; Başkan tarafından verilen diğer görevleri yapmak. f) Kurumsal İlişkiler Daire\nBaşkanlığı: Başkanlıkça ilk defa yapılacak olan sınavları tanımlamak, sınav\nkabul koşullarını belirlemek, sınavla ilgili protokolleri hazırlamak, sınav\ntakvimini oluşturmak, sınav yönergeleri ve kılavuzlarını hazırlamak, sınavların\nuygulanmasına yönelik iş geliştirme çalışmalarını koordine etmek, telifler,\nsınav evrakının basımı ve dağıtımı ile ilgili işleri ve dış ilişkileri yürütmek,\nBaşkan tarafından verilen diğer görevleri yapmak. g) Sınav Görevlileri Yönetimi\nDaire Başkanlığı: Başvuru merkezleri ve sınav koordinatörlüklerinin\nkoordinasyonunu sağlamak, sınavlarda görev alacak olan personeli görevlendirmek\nve sınav ücretleri ile ilgili işlemleri yürütmek, doğrudan merkeze bağlı\ntemsilcilikleri yönetmek, Başkan tarafından verilen diğer görevleri yapmak. ğ) Araştırma Geliştirme Daire\nBaşkanlığı: Başta yeni sınav veya soru türleri ve puanlama yöntemleri olmak\nüzere Başkanlığın faaliyet gösterdiği tüm alanlarda araştırmalar yapmak veya\nyaptırmak; yeni yöntem ve teknolojileri takip ederek bunları ülke koşullarına\nuyarlamak; bu alanlarda gerekli hizmet içi eğitimler vermek; eğitim programları\ndüzenlemek; Başkan tarafından verilen diğer görevleri yapmak. h) Engelli Adaylar Daire\nBaşkanlığı: Başkanlıkça yapılan sınavlara başvuruda bulunan engelli adaylar ile\nilgili tüm iş ve işlemleri takip etmek, gerekli raporları toplamak, gerekli\nbilgilendirmeleri yapmak, engelli adayların sınavlarının sorunsuz bir şekilde\ngerçekleşmesi için sınav evrakı ve yardımcı personel konusunda gerekli\ndüzenlemeleri yapmak, bunun için gerekli eğitimleri vermek, yurtiçi ve yurtdışı\ntoplantılar düzenlemek, engelli adayların sınav koşullarını iyileştirici\ntedbirleri araştırmak, takip etmek ve ülke şartlarına uyarlamak; Başkan\ntarafından verilen benzeri görevleri yapmak. ı) Hukuk Müşavirliği: 26/9/2011 tarihli ve 659 sayılı Kanun Hükmünde\nKararname hükümlerine göre hukuk birimlerine verilen görevleri yapmak; Başkan tarafından\nverilen diğer görevleri yapmak. (5) Başkanlık, sınav\nfaaliyetlerinin tamamını veya bir kısmını kuracağı veya iştirak edeceği\nşirketler eliyle yürütebilir. Şirket kurulmasına veya kurulu şirketlere iştirak\nedilmesine, Cumhurbaşkanınca karar verilir. Kurum personeli MADDE 350 – (1) (Mülga:RG-4/10/2024-32682-C.K.-164/6\nmd.) (2) Başkanlıkta 14/7/1965\ntarihli ve 657 sayılı Devlet Memurları Kanununun ek 41 inci maddesine göre\nÖlçme, Seçme ve Yerleştirme Merkezi Uzmanı ve Ölçme, Seçme ve Yerleştirme\nMerkezi Uzman Yardımcısı istihdam edilir. (3) 375 sayılı Kanun Hükmünde\nKararnamenin ek 25 inci maddesine göre kamu kurum ve kuruluşlarına ait\nkadrolarda çalışanlar Başkanlıkta görevlendirilebilir. [101] (4) Başkanlıkta 375 sayılı\nKanun Hükmünde Kararnamenin ek 26 ncı maddesine göre yerli veya yabancı uzman\nistihdam edilebilir. Kurumun gelirleri MADDE 351 – (1)\nÖSYM’nin gelirleri şunlardır: a) Yurt içi ve yurt dışı\nsınav, ölçme, değerlendirme ve yerleştirme hizmetleri karşılığında alınacak\nücretler. b) Yayın ve telif haklarından\nalınan ücretler. c) Genel bütçeden yapılacak\nyardımlar. ç) Başkanlığa yapılacak her\ntürlü bağış, yardım ve vasiyetler. d) Başkanlık gelirlerinin\ndeğerlendirilmesinden elde edilecek gelirler. e) Diğer gelirler. YİRMİALTINCI BÖLÜM Özelleştirme İdaresi Başkanlığı Amaç MADDE 352 - (1) Bu\nBölümün amacı, Özelleştirme İdaresi Başkanlığının kuruluş, teşkilat, görev,\nyetki ve sorumluluklarına ilişkin usul ve esasları düzenlemektir. Özelleştirme İdaresi\nBaşkanlığının kuruluş ve görevleri MADDE\n353 – (1) Hazine ve Maliye Bakanlığına bağlı kamu\ntüzel kişiliğine sahip, özel bütçeli Özelleştirme İdaresi Başkanlığı kurulmuştur. (2)\nİdarenin görevleri aşağıda belirtilmiştir: a)\n24/11/1994 tarihli ve 4046 sayılı Özelleştirme Uygulamaları Hakkında Kanun\nkapsamında Cumhurbaşkanı veya Hazine ve Maliye Bakanı tarafından alınan\nkararları uygulamak. b)\nCumhurbaşkanı veya Hazine ve Maliye Bakanı tarafından verilen görev ve\nyetkilerle ilgili konularda karar vermek ve gerekli işlemleri yürütmek. c)\nKuruluşların özelleştirme kapsamına alınmasına veya özelleştirme kapsamına\nalınmış olan kuruluşların eski statülerine iade edilmesi veya özelleştirme\nprogramındaki kuruluşlardan gerekli görülenlerin özelleştirmeye hazırlanmasına\nkarar verilmesi konusunda Hazine ve Maliye Bakanına teklifte bulunmak. ç)\nKuruluşların özelleştirilmesine ilişkin her türlü işlemin yerine getirilmesi\nile bunların özelleştirilmelerine hazırlık amacıyla yönlendirilmesini,\nfaaliyetlerinin takip ve koordinasyonunu yürütmek. d)\nÖzelleştirme programına alınan kuruluşlardan anonim şirket statüsünde\nolmayanların anonim şirket haline dönüştürülüp dönüştürülmemelerine karar\nvermek. e)\nÖzelleştirme programına alınan kuruluşlardan, anonim şirket statüsünde olan ve\nanonim şirket haline dönüştürülen kuruluşların sermayelerindeki kamu payı\n%50'nin altına düşünceye, diğerlerinde ise özelleştirme uygulamaları sonucu\ndevredildikleri tarihe kadar bunların miktarını sermaye miktarını tespit etmek,\nkuruluş, birleşme veya bölünmelerinde gerekli düzenlemeleri yapmak, mal\nvarlıkları ile hak ve yükümlülüklerine ilişkin esasları tespit etmek, hesapları\nve faaliyetleri ile ilgili her türlü düzenlemeyi yapmak, bu işlemleri\nkolaylaştırıcı tedbirleri almak. f) Özelleştirme\nuygulamalarının gerektirdiği özelleştirme ile ilgili her türlü işlemi yürütmek. g) Kanuni sınırlamalar saklı\nkalmak kaydıyla kuruluşların mali, idari ve hukuki yapıları ile ilgili olarak\ndüzenlemeler yapmak. ğ) Özelleştirme programındaki\nkuruluşların; kaynak kullanımlarına, taşınmaz edinmelerine, kiralamalarına ve\nbu taşınmazlar üzerinde sair akitler yoluyla tasarruf etmelerine, 4/11/1983\ntarihli ve 2942 sayılı Kamulaştırma Kanununun 30 uncu maddesi uyarınca işlem\ntesis edebilmelerine, yurt içi ve yurt dışı borçlanmalarına, verimliliğin\nartırılması ilkesi göz önünde bulundurularak yapılacak personel alımı ve\nazaltılmasına, çalışma şartlarına, personelin yurt dışı geçici görevlendirilmelerine\nilişkin talepler hakkında karar vermek. h) Kuruluşların yönetim kurulu\nbaşkanlığı ve üyelikleri ile denetim ve tasfiye kurulu üyelikleri ve genel\nmüdürlükleri ile ait oldukları kuruluşlardan ayrı olarak özelleştirme\nprogramına alınan ve anonim şirkete dönüştürülmelerine gerek görülmeyen\nmüesseselerde, müessese müdürlükleri ve yönetim komitelerine, işletme ve işletme\nbirimlerinde bunların müdürlüklerine yapılacak atamalar ve bu görevlerden\nalınma işlemlerine ilişkin olarak Hazine ve Maliye Bakanına teklifte bulunmak. ı) 4046 sayılı Kanun\nkapsamında ihracına karar verilen her türlü menkul kıymet ile diğer kıymetli\nevrakın düzenlenmesine yönelik olarak bunların adedi, değeri ve ilgili diğer hususları\ntespit etmek. i) Kuruluşların sermayelerine\nayni sermaye konulması hallerinde ayni sermayenin değerlendirilmesini yapmak\nveya yaptırmak. j) Özelleştirme Fonunu idare etmek. k) Hizmetin gerektirdiği her\nçeşit araştırma, proje işleri, reklam, tanıtım, halkla ilişkiler işlemleri ve\nmali denetim ile hukuki, teknik, idari ve mali değerleme işlemlerini yapmak\nve/veya bu işlerin danışman görevlendirilmesi suretiyle yaptırılmasını temin\netmek. l) Özelleştirme programına\nalınan kuruluşlara, özelleştirme uygulamalarının gerektirdiği hallerde borç\nvermek, kamu bankalarının uyguladığı en yüksek ticari faiz oranını aşmamak\nkaydıyla Özelleştirme Fonundan sağlanacak finansmana uygulanacak faiz\noranlarını ve şartlarını belirlemek. m) Kanunlarla,\nCumhurbaşkanlığı kararnameleriyle ve ilgili diğer mevzuatla verilen görevleri\nyapmak. (3) İdare, hizmetin ifası için\nyarar gördüğü hallerde usul ve esaslarını açıkça belirlemek kaydıyla ikinci\nfıkranın (a), (b), (g), (ğ) ve (k) bentlerinde yazılı konularda özelleştirme programındaki\nkuruluşlara yetki verebilir. İdarenin\nhizmet birimleri MADDE\n354 – (1) İdarenin hizmet birimleri şunlardır: a)\nFinansman Fon Yönetimi ve Sermaye Piyasaları Daire Başkanlığı, b)\nProje Değerlendirme ve Hazırlık Daire Başkanlığı, c)\nİhale ve Danışmanlık Hizmetleri Daire Başkanlığı, ç)\nStrateji Geliştirme Daire Başkanlığı, d)\nPersonel Daire Başkanlığı, e)\nDestek Hizmetleri Daire Başkanlığı, f) Basın ve Halkla İlişkiler Daire\nBaşkanlığı, g) Hukuk Müşavirliği, ğ)\nBaşkanlık Müşavirleri. (2)\nİdarenin hizmet birimlerinin görevleri ve diğer ilgili hususlar yönetmelikle\ndüzenlenir. Özelleştirme\nİdaresi Başkanlığı uzmanlığı ve uzman yardımcılığı MADDE 355 – (1) Başkanlıkta,\n14/7/1965 tarihli ve 657 sayılı Devlet Memurları Kanununun ek 41 inci maddesine\ngöre Özelleştirme İdaresi Başkanlığı Uzman ve Özelleştirme İdaresi\nBaşkanlığı Uzman Yardımcıları istihdam edilebilir. Sözleşmeli personel MADDE\n356 – (1) İdarede 27/6/1989 tarihli ve 375 sayılı Kanun\nHükmünde Kararnamenin ek 26 ncı maddesine göre sözleşmeli personel istihdam\nedilebilir. Geçici görevlendirme MADDE 357- (1) İdarede,\n375 sayılı Kanun Hükmünde Kararnamenin ek 25 inci maddesine göre geçici\ngörevlendirme yapılabilir. YİRMİYEDİNCİ BÖLÜM Türk Patent ve Marka Kurumu Kuruluş ve amaç MADDE 358 – (1)Türkiye’nin\nteknolojik ilerlemesine katkıda bulunmak, ülke içinde serbest rekabet ortamını\noluşturmak ve araştırma geliştirme faaliyetlerinin gelişmesini sağlamak üzere\npatent ve markalar ile sınaî mülkiyet haklarının tesisi, bu konudaki korumanın\nsağlanması ve sınaî mülkiyet haklarına ilişkin yurt içi ve yurt dışında var\nolan bilgi ve dokümantasyonun kamunun istifadesine sunulabilmesi amacıyla tüzel\nkişiliğe sahip, bu Bölümde belirtilmeyen hallerde özel hukuk hükümlerine tabi,\nSanayi ve Teknoloji Bakanlığına bağlı, özel bütçeli Türk Patent ve Marka Kurumu\nkurulmuştur. Türk Patent ve Marka Kurumu, bir kamu kuruluşu olup kısa adı\n“TÜRKPATENT”tir. (2) TÜRKPATENT’in merkezi\nAnkara’dadır. Tanımlar MADDE 359 – (1) Bu\nBölümde geçen; a) Bakanlık: Sanayi ve\nTeknoloji Bakanlığını, b) Başkanlık: Türk Patent ve Marka\nKurumu Başkanlığını, c) Danışma Kurulu: Türk Patent\nve Marka Kurumu Danışma Kurulunu, ç) Kurum: Türk Patent ve Marka\nKurumunu, d) Yönetim Kurulu: Türk Patent\nve Marka Kurumu Yönetim Kurulunu, ifade eder. Görevleri MADDE 360 – (1) Kurum,\nülkenin teknolojik ve endüstriyel gelişmesine katkıda bulunmak amacıyla; a) Patentler, faydalı\nmodeller, markalar, coğrafi işaretler, geleneksel ürün adları, tasarımlar ile entegre\ndevre topoğrafyalarının ilgili mevzuat hükümleri uyarınca tescilini ve bu\nhakların korunması ile ilgili işlemleri yapar. b) Zorunlu lisans işlemlerinde\narabuluculuk faaliyetlerinde bulunur ve mahkemelerde bilirkişilik yapar. c) Lisans ve devir\nanlaşmalarını tescil ve kayıt eder. ç) Buluşların kullanımını\ntakip eder; yeni teknolojilerin değerlendirilmesi ile teknoloji transferinin\nyönlendirilmesi ve arşivlenmesi işlemlerini yapar. d) Sınai mülkiyet alanında\nAvrupa Birliği, uluslararası kuruluşlar ve yabancı ülkelerle ilişkileri yürütür;\nişbirliğinde bulunur. e) Türkiye'yi Bakanlığın onayı\nile uluslararası kuruluşlar nezdinde temsil eder. f) Sınaî mülkiyet hakları ile\nilgili uluslararası anlaşmaların hazırlanmasına ülke çıkarlarını koruyarak\nkatkıda bulunur ve bu anlaşmaların Türkiye'de uygulanmasını sağlar. g) Yurt içi ve yurt dışında teknoloji ve araştırma geliştirme ile ilgili\nkurum ve kuruluşlarla ve bilgi bankalarıyla işbirliği yapar, dokümantasyon\nmerkezleri kurar, bu bilgileri kamunun istifadesine sunar. ğ) Sınai mülkiyet hakları ile\nilgili olarak yayınlar yapar. h) Sınaî mülkiyet hakları\nkonularında yurt içinde kişi ve kuruluşların bilgilendirilmesi ve\nyönlendirilmesi için gerekli çalışmaları yapar. ı) Sınai mülkiyet alanında\nyurt içinde ve yurt dışında kişi ve kuruluşlara eğitim verilmesine yönelik\nçalışmalar yapar; görev alanına giren konularla ilgili eğitim faaliyetlerini ve\nakademik çalışmaları destekler. i) Cumhurbaşkanının kararı ile\nyurt içinde veya yurt dışında şirket kurabilir; kurulmuş şirketlere ortak\nolabilir. j) Mevzuatla verilen diğer\ngörevleri yapar. Kurumun organları MADDE 361 – (1) Kurumun\norganları şunlardır: a) Yönetim Kurulu. b) Danışma Kurulu. c) Başkanlık. Yönetim Kurulu MADDE 362 – (1) Yönetim\nKurulu, Kurumun en yüksek düzeyde yönetim ve karar organıdır. (2) Yönetim Kurulu;\nAdalet Bakanlığı ile Hazine ve Maliye Bakanlığından birer üye, Sanayi ve\nTeknoloji Bakanlığının belirleyeceği üç üye, Kurum Başkanı ve bir Başkan Yardımcısı\nolmak üzere yedi üyeden oluşur. (Ek cümleler:RG-10/5/2019-30770-CK-35/2 md.) Yönetim Kurulu Başkanı hariç üyelerinin görev süresi üç yıldır. Görev\nsüresi biten üyeler yeniden seçilebilir. Başkan Yardımcısının görevinin sona\nermesi halinde Yönetim Kurulu üyeliği de sona erer. (3) Kurumun Başkanı aynı\nzamanda Yönetim Kurulu Başkanıdır. (Ek cümle:RG-10/5/2019-30770-CK-35/2 md.) Başkanın olmadığı hallerde Başkana Başkan Yardımcısı vekâlet eder. (4) Yönetim Kurulunun\nçalışma usul ve esasları Bakanlıkça çıkarılan bir yönetmelikle belirlenir. Yönetim Kurulunun görev ve\nyetkileri MADDE 363 – (1) Yönetim\nKurulu, bu Bölüm ve diğer mevzuatla Kuruma verilen görevlerin yerine getirilmesini\nsağlar. Bu amaçla; a) Kurumun idarî, malî ve\nteknik yönden düzenli, verimli ve etkin faaliyette bulunabilmesi için gerekli\nbütün tedbirleri alır. Kurumun işleyişine etkinlik kazandırmak amacı ile hazırlayacağı\nyönetmeliklerin Bakanlığın onayı ile yürürlüğe girmesini sağlar. b) Kurum ile ilgili mevzuatın\nuygulanmasını sağlar. c) Kurumun bütçesini onaylar. ç) Hazırlanan faaliyet\nraporunu ve malî raporu görüşüp karara bağlar. d) Sınaî mülkiyet hakları ve teknolojik\nilerleme konusunda planlar ve yıllık programlar doğrultusunda kısa ve uzun\nvadeli çalışma programları hazırlar, araştırma konuları tespit eder ve bunları\nuygulamaya koyar. e) Kurumun vereceği hizmetler\nkarşılığında alınacak ücret tarifelerini hazırlar ve Sanayi ve Teknoloji\nBakanlığının uygun görüşü üzerine uygulamaya koyar. f) Başkan tarafından yapılacak\natama önerilerini karara bağlar. g) Gerektiğinde Danışma\nKurulunu toplantıya çağırır. ğ) Danışma Kurulunun tavsiye\nkararlarını görüşüp karara bağlar. h) Kurumun görev alanına giren\nkonularda kamuoyunu aydınlatmak ve ilgililerin görüşlerini almak için ulusal ve\nuluslararası nitelikte seminer, sempozyum, açık oturum, konferans ve benzeri\nkonuların düzenlenmesine karar verir. ı) Sınaî mülkiyet haklarıyla\nilgili ihtiyaç görülen konularda görüş almak üzere bu alandaki uzmanlardan\noluşan geçici veya sürekli ihtisas komisyonları oluşturur. i) Kurumun ihtiyaçları için\nbina inşa edilmesine, taşınır ve taşınmaz malların satın alınmasına veya\nkiralanmasına, bunların gerektiğinde satılmasına veya kiraya verilmesine karar\nverir. (2) Yönetim Kurulu, Başkan\ntarafından hazırlanacak gündem ve yapılacak davet üzerine ayda en az bir defa\ntoplanır. (3) Yönetim Kurulu tarafından\nkabul edilen geçerli bir mazereti olmaksızın bir yıl içinde dört toplantıya\nveya arka arkaya üç toplantıya katılmayanların üyelikleri, hiçbir işleme gerek\nkalmaksızın kendiliğinden düşer ve yerlerine aynı usulle yeni üyeler atanır. (4) Yönetim Kurulu en az dört\nüye ile toplanır; kararlar toplantıya katılan üyelerin salt çoğunluğunun oyu\nistikametinde alınır. Oyların eşit olması halinde Başkanın oyu çift sayılır. (5) (Ek:RG-10/5/2019-30770-CK-35/3\nmd .) (İptal fıkra: Anayasa Mahkemesinin 29/12/2022 Tarihli ve E: 2021/6,\nK: 2022/166 Sayılı Kararı ile.) Danışma Kurulu MADDE 364 – (1) Kurumun\nDanışma Kurulu; Bakanlıkça belirlenecek bakanlık ve kamu kurum ve\nkuruluşlarının temsilcileri ile Türkiye İhracatçılar Meclisi, Türkiye Odalar ve\nBorsalar Birliği, Türk Mühendis ve Mimar Odaları Birliği, Türk Tabipleri\nBirliği, Türk Veteriner Hekimleri Birliği, Türk Eczacıları Birliği, Türkiye\nEsnaf ve Sanatkârları Konfederasyonu ve en fazla üyeye sahip işçi ve işveren\nsendikaları konfederasyonlarından birer üye ve Yükseköğretim Kurulunca\nüniversitelerden belirlenecek beş üyeden oluşur. (2)\nYönetim Kurulu ihtiyaca göre Danışma Kurulu toplantılarına uzman kişileri\nçağırabilir. (3)\nDanışma Kurulu üyeliklerinin süresi iki yıldır. Görev süresi dolan üyeler\nyeniden seçilebilir. (4)\nDanışma Kurulunun çalışma usul ve esasları yönetmelikle belirlenir. (5) Danışma Kurulu yılda en az\nbir kez toplanır. Toplantılara Sanayi ve Teknoloji Bakanı veya görevlendireceği\nkişi başkanlık eder. Danışma Kurulunun görevleri MADDE 365 – (1) Danışma\nKurulu, Kurumun faaliyetleri çerçevesinde ve Kuruma yardımcı olmak maksadıyla Türkiye'nin\nteknolojik gelişimine ve sınaî mülkiyet haklarının etkin biçimde korunmasına,\nrekabet ortamının yaratılmasına ilişkin olarak Kurumun çalışma ilkeleri, faaliyet\nraporu, bütçe ve çalışma programları hakkında düşünce bildirir ve tavsiyelerde\nbulunur. Başkanlık MADDE 366 – (1) Başkan,\nKurumun en üst amiridir ve Kurumu temsil eder. Başkanlık, Başkan ve iki Başkan\nYardımcısından oluşur. (2) Başkan, Kurum hizmetlerinin\nilgili mevzuata, Türkiye'nin taraf olduğu sınaî mülkiyet hakları ile ilgili\nuluslararası anlaşmalara,  plan ve yıllık programlara, Yönetim Kurulunun\nkararlarına uygun yürütülmesi ve Kurumun faaliyet alanına giren konularda\nulusal ve uluslararası kurum ve kuruluşlarla işbirliği ve koordinasyonu\nsağlamakla görevlidir. Başkan; Kurumun bütçesini, faaliyet raporunu ve malî\nraporunu hazırlar ve Yönetim Kurulunun onayına sunar. Başkan, Kurumda\nçalışanların işlemlerinden sorumlu olup Kurumun faaliyetlerini ve hesaplarını\ndenetlemekle görevli ve yetkilidir. Fikri Mülkiyet Akademisi ve\nSınai Mülkiyet Hakları Eğitim Merkezi MADDE 367 – (1) Fikri\nmülkiyet haklarına ilişkin eğitim, danışmanlık, araştırma ve koordinasyon\nfaaliyetlerini yürütmek üzere Fikri Mülkiyet Akademisi, sınai mülkiyet\nhaklarına ilişkin eğitim faaliyetlerini gerçekleştirmek üzere Kurum bünyesinde\nSınai Mülkiyet Hakları Eğitim Merkezi kurulmuştur. (2)\nAkademi bünyesinde telif haklarına ilişkin eğitim faaliyetleri Kültür ve Turizm\nBakanlığı Telif Hakları Eğitim Merkezi, sınai mülkiyet haklarına ilişkin eğitim\nfaaliyetleri de Türk Patent ve Marka Kurumu Sınai Mülkiyet Hakları Eğitim\nMerkezi tarafından gerçekleştirilir. Eğitim merkezlerine ilişkin giderler,\nilgisine göre Kültür ve Turizm Bakanlığı veya Kurum tarafından karşılanır. (3)\nFikri Mülkiyet Akademisinde yürütülecek eğitim ve araştırma faaliyetlerine\nilişkin planlama ve danışmanlık yapmak üzere bir Yürütme Kurulu oluşturulur. Bu\nKurul; Kurumdan bir temsilci, Kültür ve Turizm Bakanlığının ilgili biriminden\nbir temsilci, biri sınai mülkiyet hakları diğeri telif hakları konusunda uzman\niki üniversite öğretim üyesi, bir patent veya marka vekili, telif hakları alanında\nfaaliyet gösteren bir sektör temsilcisi ve muvafakati alınmak kaydıyla Yargıtay\ntarafından ilgili daire üyeleri arasından belirlenen bir üye ve Hâkimler ve\nSavcılar Kurulunun ilgili dairesi tarafından belirlenen fikri ve sınai haklar\nhukuk veya ceza mahkemelerinde görev yapan bir hâkim olmak üzere sekiz üyeden\noluşur. Fikri Mülkiyet Akademisi Yürütme Kurulu toplantıları Kurum temsilcisi\nile Kültür ve Turizm Bakanlığı temsilcisinin eş başkanlığında yapılır. Yargıtay\nüyesi ve hâkim üye dışındaki üyeler ilgisine göre Kültür ve Turizm Bakanlığı ve\nKurum tarafından görevlendirilir. Üyeler, üç yıl için görevlendirilir. Görev\nsüresi sona erenler yeniden görevlendirilebilir. (4) Fikri Mülkiyet Akademisi\nYürütme Kurulu ve eğitim merkezlerinin çalışma usul ve esasları, sekretarya\nhizmetleri, yapılan hizmetler karşılığında alınan ücretler, eğitim\nfaaliyetlerine ilişkin konular ve diğer hususlar Kültür ve Turizm Bakanlığı ve\nKurum tarafından müştereken yürürlüğe konulan yönetmelikle belirlenir. Hizmet birimleri MADDE  368 - (1)\nKurumun hizmet birimleri şunlardır: a) Patent Dairesi Başkanlığı. b) Markalar Dairesi\nBaşkanlığı. c) Tasarımlar Dairesi Başkanlığı. ç) Avrupa Birliği ve Dış\nİlişkiler Dairesi Başkanlığı. d) Yenilik ve Tanıtım Dairesi\nBaşkanlığı. e) Coğrafi İşaretler Dairesi\nBaşkanlığı. f)\nYeniden İnceleme ve Değerlendirme Dairesi Başkanlığı. g) Personel Dairesi\nBaşkanlığı. ğ) Destek Hizmetleri Dairesi\nBaşkanlığı. h) Bilgi İşlem Dairesi\nBaşkanlığı. ı)\nStrateji Geliştirme Dairesi Başkanlığı. i) Hukuk Müşavirliği. Patent Dairesi Başkanlığı MADDE 369 – (1) Patent\nDairesi Başkanlığı; a) Patentlerin tescil\nbaşvurularının ilgili mevzuat hükümlerine göre kayıt, dosyalama, araştırma,\ninceleme, değerlendirme ve tescil işlemlerini, b) Patentlerin ve patent tescil\nbaşvurularının ilgili mevzuat hükümlerine göre lisans, devir, sair değişikliklerle\nilgili işlemlerini, c) Patentlerin ilan, tasnif ve\nsicil işlemlerini, ç) Başkanlıkça verilecek diğer\nişleri, yapar. Markalar Dairesi Başkanlığı MADDE 370 – (1) Markalar Dairesi Başkanlığı; a) Markaların tescil\nbaşvurularının ilgili mevzuat hükümlerine göre kayıt, dosyalama, araştırma,\ninceleme, değerlendirme ve tescil işlemlerini, b) Markaların ve marka tescil\nbaşvurularının ilgili mevzuat hükümlerine göre lisans, devir, sair\ndeğişikliklerle ilgili işlemlerini, c) Markaların ilan, tasnif ve\nsicil işlemlerini, ç) İlgili mevzuat hükümlerine\ngöre, belirli nitelikleri haiz işaret ve ibarelerin koruma altına alınması,\nmarkaların tanınmışlık düzeyleri ile ilgili esasların belirlenmesi ve\nuygulamaya konulması işlemlerini, d) Başkanlıkça verilecek diğer\nişleri, yapar. Tasarımlar Dairesi\nBaşkanlığı MADDE\n371 - (1) Tasarımlar Dairesi Başkanlığı; a)\nTasarımların tescil başvurularının ilgili mevzuat hükümlerine göre kayıt, dosyalama,\naraştırma, inceleme, değerlendirme ve tescil işlemlerini yapar. b)\nTasarımların ve tasarım başvurularının ilgili mevzuat hükümlerine göre lisans,\ndevir ve sair değişikliklerle ilgili işlemlerini yapar. c)\nTasarımların ilan, tasnif ve sicil işlemlerini yapar. ç)\nTürk Tasarım Danışma Konseyinin sekretaryasını yürütür. d) Başkanlıkça verilecek diğer\nişleri yapar. Avrupa Birliği ve Dış\nİlişkiler Dairesi Başkanlığı MADDE\n372 – (1) Avrupa Birliği ve Dış İlişkiler Dairesi Başkanlığı; a)\nAvrupa Birliği ile ilgili Kurumun görev alanına giren konularda; müzakerelere\nilişkin hazırlıkları yapar, toplantılara katılır, bu konularla ilgili olarak\nKurum birimleri arasında koordinasyonu sağlar. b)\nKurumun görev alanına giren konularda yabancı ülkeler ve uluslararası\nkuruluşlar ile ilişkilerini yürütür, koordinasyonu sağlar, ikili ve çok taraflı\nişbirliği anlaşmaları ile bölgesel işbirliği anlaşmalarının ve protokollerinin\nhazırlanmasına yardımcı olur. c)\nKurumun görev alanına giren yabancı ülkelerin mevzuatı ile uluslararası\nanlaşmaları izler, inceler ve yükümlülüklerin yerine getirilmesi için gereken\nçalışmaları yürütür. ç) Başkanlıkça verilecek diğer\nişleri yapar. Yenilik\nve Tanıtım Dairesi Başkanlığı MADDE\n373 – (1) Yenilik ve Tanıtım Dairesi Başkanlığı; a)\nSınai mülkiyet haklarından ülke ekonomisi için değer üretmek amacıyla gerçek ve\ntüzel kişilerin sınai mülkiyete konu olan ya da olabilecek varlıklarını ve\nkullanım şekillerini tespit etme, ilgili sektörleri takip etme, etüt\nçalışmaları yapma ve benzeri faaliyetleri yürütür. b)\nSınai mülkiyet varlıklarının değeri ve ekonomik etkileri konusunda çalışmalar\nyapar. c)\nYeni teknolojilerin tespiti, teknoloji transferi işlemlerine aracılık gibi\nticarileştirme faaliyetlerini yürütür. ç)\nYenilik destek faaliyetleri sonucunda elde edilen tüm verileri toplar, tasnif\neder ve kamunun kullanımına sunar. d)\nYenilik destek faaliyetleri kapsamına giren konularda danışmanlık hizmeti\nsunar. e)\nKurumun görevleri ile ilgili olarak mevzuat, başvuru kılavuzları, broşürler ve\nsınai mülkiyet hakları konularını içeren belgesel, kavram ve tanıtım filmleri\nile her türlü ortamda materyal hazırlar, bunların yayımlanması işlemlerini\nyürütür. f)\nSınai mülkiyet haklarının tanıtımına ilişkin hedef ve stratejileri tespit eder,\nplanlamasını yapar ve uygular. g)\nSınai mülkiyet hakları ile ilgili her türlü eğitim faaliyetleri ile seminer,\nkonferans, sempozyum ve benzeri faaliyetleri düzenler, fuarlara iştirak\nhazırlıklarını yürütür. ğ)\nKurumun bilgi ve doküman birimlerinin faaliyette bulunması için gerekli\nişbirliği çalışmalarını yürütür. h)\nBaşkanlıkça verilecek diğer işleri yapar. Coğrafi\nİşaretler Dairesi Başkanlığı MADDE\n374- (1) Coğrafi İşaretler Dairesi Başkanlığı; a)\nCoğrafi işaretler ve geleneksel ürün adlarına ilişkin kayıt, araştırma, inceleme,\ndeğerlendirme ve tescil işlemlerini yapar, b)\nCoğrafi işaretler ve geleneksel ürün adlarının ilan ve sicil işlemlerini yapar, c)\nBaşkanlıkça verilecek diğer işleri yapar. Yeniden\nİnceleme ve Değerlendirme Dairesi Başkanlığı MADDE\n375 – (1)Yeniden İnceleme ve Değerlendirme Dairesi Başkanlığı, sınai\nmülkiyet hakları ve geleneksel ürün adları ile ilgili işlemlere ilişkin ilgili\ndairenin nihai olarak almış olduğu kararlara karşı, kararın bildirim tarihinden\nitibaren iki ay içinde işlemlerin tarafı olan ve karar nedeniyle menfaati\netkilenen kişiler tarafından yapılacak itirazların incelenmesi ve\ndeğerlendirilmesi işlemlerini doğrudan Kurum Başkanına bağlı olarak yürütür. (2)\nYeniden incelenmesi ve değerlendirilmesi talep edilen konuda kararlar, Daire\nBaşkanı başkanlığında, yeniden incelenip değerlendirme yapılacak konuda uzman olan\nve itiraza konu Kurum kararında görevli bulunmayan en az iki uzman üyenin\nkatılımı ile oluşturulan Kurul tarafından alınır. Personel Dairesi Başkanlığı MADDE 376 – (1) Personel\nDairesi Başkanlığı; a) Kurum bünyesinde görev\nyapan personelin iş akitleri, kadro, terfi, görev, yolluk, sağlık, izin ve\nbenzeri özlük işlemleri ile ilgili hizmetleri yürütür. b) Sosyal hizmetler ve hizmet\niçi eğitim ile ilgili işleri yapar. c) Başkanlıkça verilecek diğer\nişleri yapar. Destek Hizmetleri Dairesi\nBaşkanlığı MADDE\n377 – (1) Destek Hizmetleri Dairesi Başkanlığı; a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu\nhükümleri çerçevesinde, kiralama ve satın alma işlerini yürütür; temizlik,\ngüvenlik, aydınlatma, ısınma, onarım, taşıma ve benzeri hizmetleri yapar veya\nyaptırır. b)\nGenel evrak ve arşiv faaliyetlerini düzenler ve yürütür. c)\nKurumun taşınır ve taşınmazlarına ilişkin işlemleri ilgili mevzuat çerçevesinde\nyürütür. ç)\nKurumun sivil savunma ve seferberlik hizmetlerini planlar ve yürütür. d)\nKütüphane hizmetlerini yürütür. e) Başkanlıkça verilecek diğer\nişleri yapar. Bilgi İşlem Dairesi\nBaşkanlığı MADDE\n378 - (1) Bilgi İşlem Dairesi Başkanlığı; a)\nBilgi teknolojilerini takip ederek Kurumun otomasyon stratejilerini belirler,\nbilgi güvenliğinin gerektirdiği önlemleri alır, kamu bilişim standartlarına\nuygun çözümler üretir. b)\nKurumun bilgi işlem hizmetlerini yürütür. c)\nKurumun internet sayfaları, elektronik imza ve elektronik belge uygulamaları\nile ilgili teknik çalışmaları yapar. ç)\nKurumun hizmetleriyle ilgili bilgileri toplar ve veri tabanları oluşturur. d)\nKurumun mevcut bilgi işlem altyapısının kurulumu, bakımı, ikmali,\ngeliştirilmesi ve güncellenmesi ile ilgili işleri yürütür, haberleşme\ngüvenliğini sağlar. e)\nKurum ile dokümantasyon merkezleri ve işbirliği içinde olduğu ulusal ve\nuluslararası kuruluşlar arasında veri aktarımını sağlar, elektronik haberleşme\niçin gerekli olan teknik koordinasyonu kurar ve geliştirir. f)\nYurt içi ve yurt dışı kaynaklardan sağlanan sınai mülkiyet haklarına ilişkin\nbilgileri elektronik ortamda toplar, değerlendirir ve ilgili birimlerin\nkullanımına sunar. g) Başkanlıkça verilecek diğer\nişleri yapar. Strateji\nGeliştirme Dairesi Başkanlığı MADDE\n379 – (1) Strateji Geliştirme Dairesi Başkanlığı; a)\n5018 sayılı Kanun, 22/12/2005 tarihli ve 5436 sayılı Kanun ve diğer mevzuatla\nstrateji geliştirme ve mali hizmetler birimlerine verilen görevleri yapar. b) Başkanlıkça verilecek diğer\nişleri yapar. Hukuk Müşavirliği MADDE\n380 - (1) Hukuk Müşavirliği; a)\n26/9/2011 tarihli ve 659 sayılı Genel Bütçe Kapsamındaki Kamu İdareleri ve Özel\nBütçeli İdarelerde Hukuk Hizmetlerinin Yürütülmesine İlişkin Kanun Hükmünde\nKararname hükümlerine göre hukuk birimlerine verilen görevleri yapar. b) Başkanlıkça verilecek diğer\nişleri yapar. Gelirler, giderler ve bütçe MADDE 381 – (1) Kurumun\ngelirleri şunlardır: a) Kurumun yapacağı hizmetler\nkarşılığında alınacak ücretler. b) Genel bütçeden yapılacak\nyardımlar. c) Her türlü yardım ve\nbağışlar. ç) Kuruma ait taşınmazların\ngelirleri. d) Yukarıda sayılan gelirlerin\nnemalandırılması ile elde edilecek gelirler. e) Diğer gelirler. (2) Kurumun gelir gider\nfazlası bir sonraki yıl bütçesine aktarılır. (3) Kurumun giderleri ile\neğiticilere ders ücreti ödemeleri Yönetim Kurulunca onaylanacak bütçeden\nkarşılanır. Uzman istihdamı MADDE 382- (1) Başkanlıkta\n14/7/1965 tarihli ve 657 sayılı Devlet Memurları Kanununun ek 41 inci maddesi\nuyarınca Sınai Mülkiyet Uzman Yardımcısı ve Uzmanı istihdam edilebilir. Personel MADDE 383 – (1) Kurumun\nihtiyaçları dikkate alınarak 27/6/1989 tarihli ve 375 sayılı Kanun Hükmünde\nKararnamenin ek 26 ncı maddesine göre yerli ve yabancı uzmanlar\nçalıştırılabilir. (2)\nBelli bir uzmanlık gerektiren nitelikteki iş ve hizmetler 375 sayılı Kanun\nHükmünde Kararnamenin ek 31 inci maddesine göre istisna sözleşmesi çerçevesinde\ngördürülebilir. (3)\nKurum, sınai mülkiyet haklarına ilişkin işlemlerin yürütülmesinde yurt içi ve\nyurt dışındaki kuruluşların hizmetlerinden yararlanabilir. Bu suretle\nyararlanılacak hizmetler için ücretler, Kurumun yapacağı hizmetlerin karşılığı\nücretlerle birlikte Kurum tarafından tahsil edilir ve ilgili kuruluşlara\nödemeler Kurum tarafından yapılır. YİRMİSEKİZİNCİ BÖLÜM Posta ve Telgraf Teşkilatı Anonim\nŞirketi Amaç ve kapsam MADDE 384 – (1) Bu\nBölümün amacı Posta ve Telgraf Teşkilatı Anonim Şirketinin kuruluşu, teşkilat,\ngörev ve yetkilerine ilişkin usul ve esasları düzenlemektir. Kuruluş MADDE 385 – (1) Bu Bölüm\nile kuruluş ve tescile ilişkin hükümleri hariç olmak üzere 13/1/2011 tarihli ve\n6102 sayılı Türk Ticaret Kanununa ve özel hukuk hükümlerine tabi Posta ve\nTelgraf Teşkilatı Anonim Şirketi unvanı altında bir anonim şirket kurulmuştur. (2) PTT’nin sermayesinin\ntamamı Hazineye aittir. (Mülga cümleler:RG-5/2/2019-30677-CK-30/8) Faaliyet konuları ve\nnitelikleri MADDE 386 – (1) PTT;\n9/5/2013 tarihli ve 6475 sayılı Posta Hizmetleri Kanunu, diğer mevzuat ve esas\nsözleşmesinde belirtilen faaliyetleri yürütür. (2) PTT’nin teşkilatı, sermaye\nmiktarı, hisseleri, hesapları ve kârın dağıtımına ilişkin esaslar esas\nsözleşmesinde gösterilir. (3) (Ek: RG-24/7/2018-30488\n- CK-14/26 md.) PTT’nin yurt içinde ve yurt dışında şirket kurma veya\nkurulu bulunan şirketlere ortak olmasına ilişkin usul ve esaslar Cumhurbaşkanı\ntarafından belirlenir. (4) (Ek: RG-24/7/2018-30488\n- CK-14/26 md.) PTT, uluslararası birlik ve kuruluşların çalışmalarında,\nişletmeci olarak posta sektörünü temsil etmeye ve protokol yapmaya yetkilidir. Teşkilat MADDE 387 – (1) PTT’nin\norganları şunlardır: a) Genel Kurul. b) Yönetim Kurulu. c) Genel Müdürlük. Genel Kurul MADDE 388 – (1) Genel\nKurul, yıllık faaliyet raporu ile bilanço ve kâr zarar hesaplarını inceleyerek\nYönetim Kurulunun ibrasını karara bağlar. Genel Kurul, bu Bölüm hükümleri saklı\nkalmak kaydıyla 6102 sayılı Kanun ve ilgili mevzuatta belirtilen görevleri\nyapar ve yetkileri kullanır. Yönetim Kurulu MADDE 389 – (1) (Değişik:RG-5/2/2019-30677-CK-30/9) Yönetim Kurulu beş üyeden oluşur. Yönetim Kurulu üyeleri Genel Kurul\ntarafından atanır. (2) (Mülga:RG-5/2/2019-30677-CK-30/9) (3) Yönetim Kurulu karar\norganı olup PTT’yi idare, ilzam ve idari ve adli merciler nezdinde temsil eder\nve PTT’nin temsil ve idaresinden Genel Kurula karşı sorumludur. Yönetim Kurulu\n6102 sayılı Kanun, esas sözleşme ve Genel Kurulca verilen yetkilerin yanı sıra\naşağıdaki yetkileri kullanır ve görevleri yerine getirir: a) İş yerlerinde kabul edilen\ngönderilerin kabul ve teslim şartları ile türünü ve sınıfını belirlemek. b) Sunulan tüm hizmetlerin\nücretlerini ve ödeme esaslarını belirlemek. c) Yurt içinde ve yurt dışında\nlüzum göreceği yerlerde iş yeri açılmasına, kapatılmasına ve faaliyet alanıyla\nilgili uluslararası oluşumlara katılmaya karar vermek. ç) Pul satıcılıkları ve acentelik\nhizmetlerinin karşılığında alınacak komisyon veya diğer ödemeleri belirlemek. d) Posta pulları, posta\nkartları ile ilk ve özel gün zarfları bastırmaya ve satışa çıkarmaya karar\nvermek. e) Faaliyet ve hizmet\nalanlarına ilişkin olarak gerçek ve tüzel kişilerle sözleşmeler imzalanması\nveya ortaklıklar kurulmasına, postaların ayrım ve dağıtım işleri için hizmet\nsatın alınmasına karar vermek. f) PTT’nin daha etkin ve\nverimli çalışması için personel ücreti ve diğer hususlarla ilgili performans kriterlerini\nbelirlemek. g) Genel Kurulun onayına\nsunulmak üzere, PTT’nin stratejik planına uygun olarak PTT’nin mali ve mali olmayan\nperformans hedeflerini hazırlamak, Genel Kurul tarafından onaylanan işletme\nbütçesini ilgili Bakanlıklara iletmek. ğ) (Mülga:RG-5/2/2019-30677-CK-30/9) h) Faaliyetlerin etkin bir\nşekilde yürütülebilmesi için gerekli organizasyonu ve çalışma usullerini tespit\netmek ve Genel Müdürlükçe hazırlanan yönetmelik ve yönergeleri onaylamak. (4) Yönetim Kurulu sınırlarını\naçıkça belirlemek şartıyla yetkilerinden bir kısmını Genel Müdüre devredebilir.\nAncak, yetki devri Yönetim Kurulunun sorumluluğunu kaldırmaz. Genel Müdürlük MADDE 390 – (1) Genel\nMüdürlük; Genel Müdür, genel müdür yardımcıları ve hizmet birimlerinden oluşur. (2) Genel Müdürlüğün teşkilat\nyapısı ve hizmet birimleri esas sözleşmeyle düzenlenir. (3) Genel Müdür, Yönetim\nKurulunun devredilemeyeceğini belirterek verdiği yetkiler hariç, sınırlarını\naçıkça belirlemek şartıyla yetkilerinden bir kısmını astlarına devredebilir.\nAncak, yetki devri Genel Müdürün sorumluluğunu kaldırmaz. Sözleşmeli personel [102] MADDE 391 – (1) PTT\npersoneli, 27/6/1989 tarihli ve 375 sayılı Kanun Hükmünde Kararnamenin ek 26\nncı ve ek 27 nci maddelerine göre istihdam edilir. [103] (2) Sözleşmeli personelin\nunvan ve sayıları Genel Kurul kararıyla belirlenir. (3) PTT lehine sonuçlanan dava\nve icra takipleri nedeniyle hükme bağlanarak karşı taraftan tahsil olunan\navukat vekâlet ücretlerinin dağıtılması 26/9/2011 tarihli ve 659 sayılı Kanun\nHükmünde Kararname hükümlerine göre yapılır. YİRMİDOKUZUNCU BÖLÜM Seyir,\nHidrografi ve Oşinografi Dairesi Başkanlığı Seyir, hidrografi ve\noşinografi hizmet ve\ngörevleri MADDE 392 - (1) Seyir, Hidrografi ve Oşinografi\nDairesi Başkanlığı Türkiye hudutları dahilinde bu Bölümde belirtilen seyir,\nhidrografi ve oşinografi hizmet ve görevlerini Deniz Kuvvetleri Komutanlığına\nbağlı olarak yürütür. Tanımlar MADDE\n393- (1) Bu Bölümün uygulanmasında; a)\nKurum: Deniz Kuvvetleri Komutanlığına bağlı olarak seyir ve hidrografi işlerini\nyürütecek Seyir, Hidrografi ve Oşinografi Dairesi Başkanlığı teşkilatını, b)\nHidrografi: Denizler, nehirler ve diğer sular ile bunları çevreleyen kıyı\nşeridindeki seyir emniyeti ve kolaylığı için bilinmesi gereken bütün temel\nunsurları ölçen ve inceleyen ve bunları denizcilerin kullanmalarına elverişli\nbir şekilde yayınlayan bilim dalını, c)\nOşinografi: Denizlerin fiziksel, kimyasal, jeolojik ve biyolojik özellikleriyle\nbunlarla temasta olan toprak ve hayvanın jeolojik, fiziksel ve meteorolojik\nözellik ve birbirlerine olan etki kurallarını inceleyen bilim dalını, ç)\nDeniz jeofiziği: Arzın denizler üzerinde mağnetik, gravimetrik ve sismik\nözelliklerini ve arzın denizler altında kalan bölgesindeki yapıyı inceleyen,\nbunların askeri, akademik ve ekonomik kıymetlendirilmesini yapan ilim dalını, d)\nSeyir yardımcıları: Deniz fenerlerini, ışıklı şamandıraları, radyo farları,\ngörünür seyir işaretlerini ve elektronik mevki koyma tesis ve istasyonları gibi\ngerek milli, gerekse milletlerarası standartlara göre gemilerin seyir emniyet\nve kolaylığına yardımcı olan tesis ve araçları, e)\nNotik yayınlar: Fener, kılavuz ve radyo işaretleri kitapları, almanak, harita\nkatalogları, gemi ve seyirle ilgili çeşitli yayınlar, denizcilere dağıtılan\nilanlar ve benzeri gibi seyir, emniyet ve kolaylığını sağlayıcı bilgileri\nkapsayan yayınları, ifade\neder. Seyir, hidrografi ve oşinografi\nişleri MADDE\n394- (1) Seyir, hidrografi ve oşinografi işleri\ndenizlerde, kıyılarda ve gemi seyrine müsait göller ile su yollarında olmak\nüzere: a)\nAskeri, ekonomik ve bilimsel amaçlarla hidrografi, oşinografi ve jeofiziksel\nyönlerden mesaha, araştırma ve inceleme işleri yapmak, b)\nResmi ve özel kurum ve şahıslar tarafından özel vasıtalarla yaptırılacak\nhidrografik, oşinografik ve jeofiziksel mesaha ve araştırmalara ait olup birer\nnüshalarını Kuruma vermek zorunda bulundukları her türlü data, plan ve\nharitaların arşivlenmesini yapmak, c)\nResmi ve özel kurum ve şahıslar tarafından yapılacak hidrografik, oşinografik\nve jeofiziksel mesaha ve araştırmalara koordinatörlük yapmak, ç)\nSeyir emniyeti ve kolaylığı bakımından tesis edilecek, değiştirilecek veya\nkaldırılacak yardımcıların mevki ve nitelikleri üzerinde ilgililerce hazırlanacak\ntasarı ve teklifler için Kurumun mütalaasına başvurmak, d)\nSeyir emniyeti ve kolaylığının sağlanması bakımlarından ilgililerce yapılacak\nveya yaptırılacak her türlü tesislere ait proje ve planlarla deniz trafiği,\nliman ve su yollarına ait mevzuatın hazırlanmasında, denizde can ve mal\nemniyetini sağlayacak tetkiklerde bulunmak ve mütalaa vermek, e)\nDenizde ve deniz üzerinde can ve mal emniyetini sağlamak üzere Kuruma gelen\nbildirileri incelemek, tespit etmek ve düzeltilmesini müteakip yayınlamak, f)\nMilletlerarası seyir, hidrografi, oşinografi ve jeofiziksel yönlerden\nmilletlerarası kurum ve andlaşmaların Türkiye için uygulama hükümlerini,\nCumhurbaşkanı kararı ile yerine getirmektir. Yayın işleri MADDE\n395- (1) Seyir, hidrografi ve oşinografi, jeofizik\nişlerine ait sonuçlardan istifadeleri sağlanmak üzere: a)\nTürk Silahlı Kuvvetlerinin ilgili birlik, kurum ve dairelerine, b)\nBakanlıklara, tüzel kişiliği haiz resmi kurumlara, c)\nİlgili olduğu anlaşılan özel kurum ve şahıslara, ç) Genelkurmay Başkanlığının tasvipleri alınarak\nmilletlerarası veya yabancı devlet kurumlarına, verilecek\nözel harita, plan, kitap ve broşürleri, deniz harita ve notik yayınlarını hazırlamak,\nderlemek ve yayınlamaktır. (2)\nGizlilik dereceli yayınların ne suretle yapılacağı yönetmelikle düzenlenir. İlgililere\nduyuru MADDE\n396- (1) İlgililerce bildirilen can ve mal\nemniyetine ait her türlü tehlikeler, Türkiye Radyo - Televizyon Kurumu araçlarından\nve Posta ve Telgraf Teşkilatı Anonim Şirketine ait sahil telsiz istasyonları\nile her türlü diğer yayın organlarından yararlanılarak ve Cumhurbaşkanlığı\nbildirilerine uygulanan esaslara göre ücretsiz olarak ilgililere duyurulur. Giderler MADDE\n397– (1) Seyir, Hidrografi ve Oşinografi Dairesi Başkanlığı\ngiderleri Milli Savunma Bakanlığı bütçesinden karşılanır. Kurul MADDE\n398- (1) Bu Bölümde belirtilen seyir ve hidrografi\nişleri, resmi ve özel kurum ve şahısların yapacakları istemler, kurumun kendi\nhizmetleri de göz önüne alınarak, Deniz Kuvvetleri Komutanlığının yapacağı\ndavet ve belirteceği subayın başkanlığında yılda bir defa olmak üzere ilgili\nresmi ve özel kurum yetkili temsilcilerinden kurulu bir kurulda tespit olunur. (2)\nBu kurulun kararı Cumhurbaşkanının onayı ile kesinleşir. Kurul bu hizmet için\nbütçenin TBMM’ye sevkinden önce toplanır. (3)\nKurum, Cumhurbaşkanı onayından geçen yıllık programı aksatmayacak program dışı\nve ivedi ihtiyaçları karşılamaya ve lüzum göreceği işleri yapmaya yetkilidir. Bakanlıklar\nve resmi kurumlar iş talepleri MADDE\n399– (1) Cumhurbaşkanınca onaylanan yıllık iş\nprogramlarının gerçekleşmesi için iş talebinde bulunan bakanlıklar, resmi\nkurumlar talepleri ile ilgili masrafları aşağıdaki şekilde sağlanır: a)\nGenel bütçeli kurumların, programına dahil iş taleplerinin gerektirdiği ödenek\nbütçe hazırlığı sırasında Milli Savunma Bakanlığı bütçesinin ilgili\ntertiplerine aktarılır. b)\nÖzel bütçeli kurum ve müesseselerin yaptıracakları işlere ait meblağ, bir\ntaraftan genel bütçenin çeşitli gelir faslına irat; karşılığına da işi alan\nkurumun bağlı olduğu bütçenin sonunda açılacak özel tertiplere ödenek\nkaydetmeye ve yıl sonunda artakalan miktarları gelecek yıl bütçesinde açılacak\nözel tertiplere aktarmaya Cumhurbaşkanlığı yetkilidir. Kadro ve personel işleri MADDE\n400– (1) Kurum başkanı ile kurumda görev alacak\nsubay, astsubay ve erlerin atanması, mevcut mevzuat hükümlerine, dışardan\nalınacak diğer personelin atanması ise, ilgili mevzuat gereğince yapılır. Yönetmelik MADDE\n401- (1) Bu Bölümün uygulama esaslarını, bakanlıklararası kurulun kuruluş ve\nişleyişini, gizlilik derecesi taşıyan bilgilerin yayın, dağıtım ve muhafazasını\ngösterir yönetmelik Cumhurbaşkanınca çıkarılır. Kurumun mal varlığı MADDE\n402- (1) Deniz Kuvvetleri Komutanlığı, kurumun\nihtiyacı bulunan gayrimenkul, deniz araçları, cihazlar, aletler ve diğer\nmalzemeyi kuruma temin etmekle yükümlüdür. OTUZUNCU BÖLÜM Sosyal Güvenlik\nKurumu Amaç ve\nkuruluş MADDE\n403 – (1) Bu Bölümün amacı, Sosyal Güvenlik Kurumunun kuruluş, teşkilât,\ngörev ve yetkilerine ilişkin usul ve esasları düzenlemektir. (2) Bu\nBölümde Kuruma görev ve yetki veren diğer mevzuatın hükümlerini uygulamak üzere\nkamu tüzel kişiliğini haiz, idarî ve malî açıdan özerk, 5502 sayılı Kanunda ve\nbu Bölümde hüküm bulunmayan durumlarda özel hukuk hükümlerine tâbi Sosyal\nGüvenlik Kurumu kurulmuştur. Kurum, Çalışma ve Sosyal Güvenlik Bakanlığının\nilgili kuruluşudur. Kurumun merkezi Ankara’dadır. [104] [105] Tanımlar [106] [107] MADDE\n404 – (1) Bu Bölümde geçen; a)\nBakanlık: Çalışma ve Sosyal Güvenlik Bakanlığını, b) Bakan: Çalışma\nve Sosyal Güvenlik Bakanını, c) Başkan:\nSosyal Güvenlik Kurumu Başkanını, ç)\nBaşkanlık: Sosyal Güvenlik Kurumu Başkanlığını, d) Genel\nmüdürler: Emeklilik Hizmetleri Genel Müdürü, Sigorta Primleri Genel Müdürü,\nGenel Sağlık Sigortası Genel Müdürü ile Bilgi Teknolojileri Genel Müdürünü, [108] e) Genel\nKurul: Sosyal Güvenlik Kurumu Genel Kurulunu, f) Kurum:\nSosyal Güvenlik Kurumunu, g) Yönetim\nKurulu: Sosyal Güvenlik Kurumu Yönetim Kurulunu, ifade\neder. Kurumun\namacı ve görevleri MADDE\n405 - (1) Kurumun temel amacı; sosyal sigortacılık ilkelerine dayalı etkin,\nadil, kolay erişilebilir, aktüeryal ve malî açıdan sürdürülebilir, çağdaş\nstandartlarda sosyal güvenlik sistemini yürütmektir. (2)\nKurumun görevleri şunlardır: a) Ulusal\nkalkınma strateji ve politikaları ile yıllık uygulama programlarını dikkate\nalarak sosyal güvenlik politikalarını uygulamak, bu politikaların geliştirilmesine\nyönelik çalışmalar yapmak. b) Hizmet\nsunduğu gerçek ve tüzel kişileri hak ve yükümlülükleri konusunda\nbilgilendirmek, haklarının kullanılmasını ve yükümlülüklerinin yerine\ngetirilmesini kolaylaştırmak. c) Sosyal\ngüvenliğe ilişkin konularda; uluslararası gelişmeleri izlemek, Avrupa Birliği\nve uluslararası kuruluşlar ile işbirliği yapmak, yabancı ülkelerle yapılacak\nsosyal güvenlik sözleşmelerine ilişkin gerekli çalışmaları yürütmek, usulüne\ngöre yürürlüğe konulmuş uluslararası andlaşmaları uygulamak. ç) Sosyal\ngüvenlik alanında eğitim, araştırma ve danışmanlık faaliyetleri yapmak ve yaptırmak,\nkamu idareleri arasında koordinasyon ve işbirliğini sağlamak. d) Mevzuat\nile Kuruma verilen görevleri yapmak. Kurumun\norganları MADDE\n406 - (1) Kurum, aşağıdaki organlardan oluşur: a) Genel\nKurul. b) Yönetim\nKurulu. c)\nBaşkanlık. Genel\nKurulun oluşumu, görevleri ve toplanması MADDE 407\n– (1) Genel Kurul, Bakanın veya görevlendireceği bir yetkilinin\nbaşkanlığında; a)\nSayıştay Başkanlığı, Millî Savunma Bakanlığı, İçişleri Bakanlığı, Hazine ve\nMaliye Bakanlığı, Sağlık Bakanlığı, Sanayi ve Teknoloji Bakanlığı, Ticaret\nBakanlığı, Türkiye İş Kurumu Genel Müdürlüğü, Yurtdışı Türkler ve Akraba\nTopluluklar Başkanlığı ile öğretim üyeleri arasından Yükseköğretim Kurulu\ntarafından görevlendirilecek birer temsilciden, b) İş\nve/veya sosyal güvenlik hukuku alanında Bakan tarafından belirlenecek iki öğretim\nüyesinden, c) Başkan,\ngenel müdürler, Strateji Geliştirme Başkanı, Rehberlik ve Teftiş Başkanı ile\nAktüerya ve Fon Yönetimi Daire Başkanından, ç) En\nfazla üyeye sahip ilk üç işveren sendikası konfederasyonları tarafından üye\nişveren sendikalarına bağlı işyerlerinde çalışan toplam işçi sayısıyla orantılı\nolarak belirlenen 9 temsilciden, d) En\nfazla üyeye sahip ilk üç işçi sendikası konfederasyonları tarafından üye\nsayılarına orantılı olarak belirlenen 9 temsilciden, e) En\nfazla üyeye sahip ilk üç kamu görevlileri sendikası konfederasyonları\ntarafından üye sayılarına orantılı olarak belirlenen 9 temsilciden, f) Tarımda\nkendi nam ve hesabına çalışanların üye olduğu kanunla kurulu kamu kurumu\nniteliğindeki en üst meslek kuruluşlarından en fazla üyeye sahip ilk üç kuruluş\ntarafından üye sayılarına orantılı olarak belirlenen 9 temsilciden, tarım\ndışında kendi nam ve hesabına çalışanların üye olduğu kanunla kurulu kamu\nkurumu niteliğindeki en üst meslek kuruluşlarından en fazla üyeye sahip ilk üç\nkuruluş tarafından üye sayılarına orantılı olarak belirlenen 9 temsilciden, g)\nKurumdan aylık veya gelir almakta olanların üye olduğu en fazla üyeye sahip ilk\nüç kuruluş tarafından üye sayılarına orantılı olarak belirlenen 9 temsilciden, ğ) (ç),\n(d), (e) ve (f) bentleri dışında kalan ve kamu kurumu niteliğindeki en üst\nmeslek kuruluşları tarafından görevlendirilecek birer temsilciden, oluşur. (2) Genel\nKurulun görevleri şunlardır: a) Sosyal\ngüvenlik politikaları ve bunların uygulamaları hakkında görüş ve önerilerde bulunmak. b) Kurumun\nbütçe ve bilânçolarını, faaliyet raporlarını, performans programlarını, orta ve\nuzun vadeli gelir gider dengesini, sigorta kolları itibarıyla yapılan en son\naktüeryal hesap sonuçlarını değerlendirerek görüş oluşturmak. c) Kurumun\nperformans programlarında yer alan hedefleri ile sonuçlarını değerlendirerek\nbir sonraki dönemin performans hedeflerine ilişkin görüş oluşturmak. ç) Yönetim\nKurulunun seçimle gelen asıl ve yedek üyelerini belirlenen usule göre seçmek. (3) Genel\nKurul üç yılda bir kez toplanır. Toplantı tarihi ve gündem en geç iki ay\nöncesinden ilgili kurum ve kuruluşlara bildirilir. Toplantı yetersayısı, üye\ntamsayısının salt çoğunluğudur. İlk toplantıda çoğunluk sağlanamazsa bir ay\nsonra yapılacak ikinci toplantıda salt çoğunluk aranmaz. Genel Kurul, Bakan\nveya üye tam sayısının üçte biri tarafından olağanüstü toplantıya çağrılabilir. (4) Genel\nKurul kararları en geç iki hafta içinde, Genel Kurula katılan üyelere\ngönderilir ve kararlar Kurumca öncelikle dikkate alınır. (5) Genel Kurulda\nbirinci fıkranın; (ç) bendinde sayılan temsilciler Yönetim Kurulu işveren\ntemsilcisini, (d)  bendinde sayılan temsilciler Yönetim Kurulu işçi\ntemsilcisini, (e)  bendinde sayılan temsilciler Yönetim Kurulu kamu\ngörevlileri temsilcisini, (f) bendinde sayılan temsilciler Yönetim Kurulu\ntarımda ve tarım dışında kendi nam ve hesabına çalışanlar temsilcisini, (g)\nbendinde sayılan temsilciler Yönetim Kurulu gelir ve aylık alanlar temsilcisini\nbirer asıl ve birer yedek üye olarak seçerler. Seçim gizli oy, açık tasnif\nusulüne göre yapılır ve oyçokluğu ile karar verilir. Seçimler Bakanlık\ntarafından hazırlanacak yönetmelikte belirlenen usul ve esaslara göre yapılır. (6) Genel\nKurulun sekretarya işlemleri Başkanlık tarafından yerine getirilir. Genel\nKurulun çalışmaları için yapılacak giderler Kurum bütçesine konulacak ödenekten\nkarşılanır. (7) Genel\nKurulun toplanmasına, çalışmasına, temsilcilerin görevlendirilmesine ve diğer hususlara\nilişkin usul ve esaslar Kurumun önerisi üzerine Bakanlıkça çıkarılacak yönetmelikle\ndüzenlenir. Yönetim\nKurulunun oluşumu ve üyeleri MADDE\n408 – (1) Yönetim Kurulu bir karar organı olup Kurumun en yüksek\nkarar, yetki ve sorumluluğunu taşır. Yönetim Kurulu; a) Başkan, b) İki\nbaşkan yardımcısı, c) Çalışma\nve Sosyal Güvenlik Bakanlığını temsilen Cumhurbaşkanınca atanan bir üye, [109] [110] ç) Hazine\nve Maliye Bakanlığını temsilen Cumhurbaşkanınca atanan iki üye, d)\nİşverenleri temsilen seçilecek bir üye, e)\nİşçileri temsilen seçilecek bir üye, f) Kamu\ngörevlilerini temsilen seçilecek bir üye, g) Tarımda\nkendi nam ve hesabına çalışanları temsilen seçilecek bir üye, ğ)\nKurumdan gelir veya aylık alanları temsilen seçilecek bir üye, h) (g)\nbendi dışındaki kendi nam ve hesabına çalışanları temsilen seçilecek bir üye, olmak\nüzere 12 üyeden oluşur. Başkan, Yönetim Kurulunun da başkanıdır. Yönetim\nKuruluna, Başkanın bulunmadığı hallerde Başkana vekâlet eden kişi başkanlık\neder. Yönetim Kurulu üyesi başkan yardımcısının bulunmadığı hallerde, Başkan\ntarafından görevlendirilen başkan yardımcısı Yönetim Kuruluna katılır. (2)\nYönetim Kurulu en az haftada bir defa ve asgarî yedi üye ile toplanır. Kararlar\ntoplantıya katılan üyelerin çoğunluğu ile alınır. Oylarda eşitlik olması\nhalinde Başkanın bulunduğu taraf çoğunluk sayılır. Gerekli görüldüğünde Başkanın\nveya yedi üyenin talebi ile Yönetim Kurulu olağanüstü toplantıya çağrılabilir. (3) Başkan\nve başkan yardımcısı dışındaki Yönetim Kurulu üyelerinin görev süresi üç yıldır.\nGeçerli bir mazereti olmaksızın arka arkaya üç toplantıya veya bir yıl içinde\ntoplam altı toplantıya katılmayanlar, Yönetim Kurulu üyeliğine atanma ya da\nseçilme şartlarını yitirenler ile atandıktan veya seçildikten sonra bu şartları\ntaşımadığı anlaşılanların üyelikleri kendiliğinden sona erer. Geçerli bir\nmazereti olmaksızın arka arkaya üç toplantıya veya bir yıl içinde toplam altı\ntoplantıya katılmayanların durumu, Yönetim Kurulu kararıyla tespit edilerek Bakanlığa\nbildirilir. Seçilen üyelerden herhangi bir nedenle görev süresinden önce Yönetim\nKurulu üyeliği sona erenlerin yerleri yedek üyeler tarafından doldurulur. Bu\nşekilde göreve gelen üyeler, yerlerini aldıkları üyenin görev süresini\ntamamlar. Süreleri biten üyeler yeni üyeler atanıncaya veya seçilinceye kadar\ngörevlerine devam ederler. Atanan üyelerden herhangi bir nedenle görev süresinden\nönce Yönetim Kurulu üyeliği sona erenlerin yerlerine en geç bir ay içinde kalan\nsüreyi tamamlamak üzere aynı usulle yeni bir atama yapılır. (4)\nBirinci fıkranın (c) ve (ç) bentlerinde belirtilen üyelerin kamu görevlileri\narasından belirlenmesi halinde bunların kurumlarıyla ilişikleri kesilmez. Yönetim\nKurulunun görevleri MADDE\n409 – (1) Yönetim Kurulunun görevleri şunlardır: a) Kurum\nbütçesini, bilânçosunu, gelir gider tablolarını, Kurum bütçesindeki bölümler\niçinde aktarmaları, bu bölümler arasındaki ek ve olağanüstü ödenek tekliflerini\nkarara bağlamak. b) Kurumun\nsigorta kolları itibarıyla hazırlanacak aktüeryal hesaplarına ilişkin raporları\ndeğerlendirerek finansman dengesinin üçer aylık ve yıllık gerçekleşmelerini\nizlemek, alınması gereken tedbirleri kararlaştırmak, Genel Kurula sunulacak\naktüeryal hesaplara ilişkin raporları gerektiğinde bağımsız kuruluşlara inceletmek. c) Genel\nmüdürlükler ile Strateji Geliştirme Başkanlığı bünyesindeki daire başkanlıklarının,\ntaşrada ise sosyal güvenlik merkezlerinin kurulmasına veya kapatılmasına karar\nvererek Bakan onayına sunmak. ç) Kurum\ntarafından çıkarılacak yönetmelikleri karara bağlamak. d) Her\ntürlü kiralama sözleşmesi hakkında karar vermek, 4/1/1961 tarihli ve 213 sayılı\nVergi Usul Kanunu uyarınca belirlenen yeniden değerleme oranı kadar her yıl\nartırılmak üzere bedeli beşyüz bin Türk Lirasından fazla olan her türlü kiraya\nverme, satış, alım, devir, takas, inşaat, taşınmazların ferağı, yapım ve diğer işlere\nilişkin karar vermek, ihale komisyonu kararlarını onaylamak. e) (İptal\nbent:  Anayasa Mahkemesinin 9/11/2022 Tarihli ve E: 2018/123, K: 2022/138\nSayılı Kararı.) f) Kurumun\nperformans hedef, gösterge ve programı ile hizmet kalite standartlarını karara\nbağlamak. g) Her yıl\niçin, prim borcu kamuoyuna açıklanacak işverenlerin belirlenmesine esas olmak\nüzere asgarî borç tutarını belirlemek. ğ) Kurum\nalacaklarının tahsilat işlemleri ile diğer kanunlarla tahakkuk ve tahsilat\nyetkisi Kuruma verilen alacakların tahsilat işlemlerinin, kısmen veya tamamen kamu\ngelirlerinin toplanması ve takibinden sorumlu olan kamu idarelerinden hizmet\nalmak suretiyle gerçekleştirilmesine karar vererek Bakan onayına sunmak. h) Kurumun\ndava ve icra takipleri için vekâlet akdi yoluyla avukat çalıştırılmasına, özel\nuzmanlık gerektiren ve geçici nitelikteki işler için ise hizmet satın alınması\nyoluyla yerli veya yabancı uzman çalıştırılmasına karar vermek, bunların\nsözleşme şartlarını ve avukatlara ödenecek ücretleri belirlemek. ı) Kurum\nyararının bulunması halinde yılı merkezî yönetim bütçe kanununda gösterilen\nmiktara kadar olan hak ve alacakların terkinine karar vermek, prim ve\nprimlerden kaynaklanan alacaklar hariç olmak üzere uyuşmazlıkların dava\naçılmadan veya icra takibi yapılmadan uzlaşma veya tahkim yoluyla çözümlenmesine,\nKurum tarafından veya Kuruma karşı açılan dava veya icra takiplerinin uzlaşma\nveya tahkim yoluyla çözümlenmesine, sulhe, kabule, feragate ve kanun yollarına\nbaşvurulmamasına karar vermek. i)\nMevzuatla verilen diğer görevleri yapmak. Teşkilât MADDE\n410 - (1) Başkanlık teşkilâtı, merkez ve taşra teşkilâtından meydana gelir. (2)\nBaşkanlık merkez teşkilâtı hizmet birimlerinden meydana gelir. Başkan MADDE\n411 – (1) Başkanlığın en üst amiri olan Başkan, Başkanlık icraatından ve\nemri altındakilerin faaliyet ve işlemlerinden Yönetim Kuruluna karşı sorumlu\nolup aşağıdaki görev, yetki ve sorumluluklara sahiptir: a) Kurumu;\nAnayasaya, kanunlara, Cumhurbaşkanınca belirlenen politika ve stratejilere\nuygun olarak yönetmek. b) Kurumun\ngörev alanına giren hususlarda politika ve strateji geliştirme çalışmaları\nyapmak, bunlara uygun yıllık amaç ve hedefler oluşturmak, performans ölçütleri\nbelirlemek, Başkanlığın bütçesini hazırlamak, gerekli yasal ve idarî düzenleme\nçalışmalarını yapmak, belirlenen stratejiler, amaçlar ve performans ölçütleri\ndoğrultusunda uygulamayı koordine etmek, izlemek ve değerlendirmek. c) Kurumun faaliyetlerini ve\nişlemlerini denetlemek, yönetim sistemlerini gözden geçirmek, kurumsal yapı ile\nyönetim süreçlerinin etkililiğini gözetmek ve yönetimin geliştirilmesini\nsağlamak. ç) Yönetim\nKurulu kararlarının uygulanmasını sağlamak. d) Adlî ve\nidarî makamlara, gerçek ve tüzel kişilere karşı Kurumu temsil etmek. e)\nKurumsal etik kuralları belirleyerek personele ve Kurumun ilişkili olduğu\ntaraflara duyurmak ve personelin bu kurallara uygun hareket etmesini sağlamak. f) 213\nsayılı Vergi Usul Kanunu uyarınca belirlenen yeniden değerleme oranı kadar her\nyıl artırılmak üzere bedeli 5502 sayılı Kanunun mülga 7 nci maddesine göre\nbelirlenmiş olan ve yeniden değerleme oranına göre güncellenen miktara kadar\nolan; kiraya verme, satış, alım, devir, takas, inşaat, taşınmazların ferağı,\nyapım ve diğer işlere ilişkin sözleşmeler hakkında karar vermek, ihale\nkomisyonu kararlarını onaylamak, yukarıda belirtilen miktarın üzerinde olanlar\niçin Yönetim Kuruluna öneride bulunmak ve kendi limitleri dâhilinde merkez ve\ntaşra teşkilâtının harcama sınırlarını belirlemek. g) Ödeme\ntarihi altı aydan daha uzun süre gecikmiş ve Yönetim Kurulu tarafından her yıl\niçin belirlenecek tutardan daha fazla prim borcu olan işverenleri, yönetmelikle\nbelirlenen usul ve esaslara göre her yıl kamuoyuna açıklamak. ğ) Kurumun\nfaaliyet alanına giren konularda diğer kurum ve kuruluşlarla işbirliği ve\nkoordinasyonu sağlamak. Başkan\nyardımcıları MADDE 412\n– (1) Görevlerin yürütülmesinde Başkana yardımcı olmak üzere üç başkan\nyardımcısı görevlendirilir. Başkan yardımcıları, Başkana karşı sorumludur. Hizmet\nbirimleri MADDE\n413 - (1) Başkanlığın hizmet birimleri şunlardır: a)\nEmeklilik Hizmetleri Genel Müdürlüğü. b)\nSigorta Primleri Genel Müdürlüğü. c)\nGenel Sağlık Sigortası Genel Müdürlüğü. ç)\nBilgi Teknolojileri Genel Müdürlüğü. [111] d)\nRehberlik ve Teftiş Başkanlığı. e)\nAktüerya ve Fon Yönetimi Daire Başkanlığı. f) Strateji\nGeliştirme Başkanlığı. g) Personel\nDaire Başkanlığı. ğ) Destek\nHizmetleri Daire Başkanlığı. h) İnşaat\nve Emlak Daire Başkanlığı. ı) Eğitim,\nAraştırma ve Geliştirme Merkezi Başkanlığı. i) Hukuk\nMüşavirliği. j) Basın\nve Halkla İlişkiler Müşavirliği. (2) Her\nbir genel müdürlük bünyesinde, Yönetim Kurulu kararı ile en fazla 11 adet daire\nbaşkanlığı kurulabilir. Emeklilik\nHizmetleri Genel Müdürlüğü MADDE\n414 – (1) Emeklilik Hizmetleri Genel Müdürlüğünün görevleri şunlardır: a)\nSosyal güvenlik mevzuatında yer alan emeklilik işlemlerini yürütmek. b)\nSigortalı ve hak sahiplerine yönelik hizmetlerin ve her türlü iletişimin hızlı\nve etkin bir şekilde yürütülmesi için gerekli tedbirleri almak. c)\n24/2/1968 tarihli ve 1005 sayılı Kanun, 28/5/1986 tarihli ve 3292 sayılı Kanun,\n3/11/1980 tarihli ve 2330 sayılı Kanun, 28/2/1982 tarihli ve 2629 sayılı Kanun,\n28/2/1985 tarihli ve 3160 sayılı Kanun, 12/4/1991 tarihli ve 3713 sayılı Kanun,\n24/6/2008 tarihli ve 5774 sayılı Kanun, 16/12/1960 tarihli ve 168 sayılı Kanun\nhükümleri ile yılı bütçe kanunlarına ekli cetvellerde ve 2330 sayılı Kanuna\natıfta bulunan diğer kanun hükümlerine göre bedeli Hazine tarafından\nkarşılanmak suretiyle 5502 sayılı Kanunla devredilen Türkiye Cumhuriyeti Emekli\nSandığı Genel Müdürlüğü tarafından yapılması gereken tazminat ve yardım\nişlemleri ile bu kanunlar kapsamında bulunan er, erbaş ve sivil görevlilere\nyönelik aylık ve diğer ödemeleri yapmak. ç)\nKısa vadeli sigorta kollarından sağlanan yardımlarla ilgili işlemleri yapmak. d)\nYabancı ülkelerle yapılacak sosyal güvenlik sözleşmelerine ilişkin gerekli\nçalışmaları yürütmek. e)\nMevzuatta yer alan ve görev alanına giren hususlarla ilgili iş ve işlemleri yapmak. f)\nGörev konusuyla ilgili uygulamaları izlemek ve geliştirmek. g)\nSigortalı ve hak sahiplerini sosyal güvenlik mevzuatından doğan hakları ve\nödevleri konusunda bilgilendirmek. ğ)\nBaşkan tarafından verilecek benzer nitelikteki diğer görevleri yapmak. Sigorta\nPrimleri Genel Müdürlüğü MADDE\n415– (1) Sigorta Primleri Genel Müdürlüğünün görevleri şunlardır: a)\nKurumun prim ve prime ilişkin diğer alacaklarının tahsilatını yapmak, tahsil\nedilemeyen prim ve prime ilişkin diğer alacakları gecikme süresi ve miktarına\ngöre sınıflandırarak takibine öncelik vermek, süresi içerisinde tahsil\nedilemeyen prim ve prime ilişkin diğer alacaklar ile ilgili olarak borçlular\nhakkında gerekli idari ve icrai takibatı yapmak, bunlardan kaynaklanan\ndavaların kadrolu veya vekâlet akdine dayanılarak çalıştırılan sözleşmeli\navukatlarca yetkili mercilerde her derecede takip edilmesini, savunulmasını ve\nsonuçlandırılmasını sağlamak üzere Hukuk Müşavirliğine iletilmesini sağlamak. b)\n25/8/1999 tarihli ve 4447 sayılı Kanun gereği tahsil edilmesi gereken işsizlik\nsigortası primlerinin tahsil ve takip işlemlerini yapmak. c) Yönetim\nKurulunca gerekli görülen durumlarda Kurumun süresinde ödenmeyen prim ve prime\nilişkin alacakları ile diğer kanunlarla tahsil ve takip yetkisi Kuruma verilen\nalacakların tahsilat işlemlerini, yapılan protokoller çerçevesinde kısmen veya\ntamamen kamu gelirlerinin toplanması ve takibinden sorumlu olan kamu\nidarelerinden hizmet almak suretiyle gerçekleştirmek. ç)\nKapsamda olduğu halde tescili yapılmayan sigortalıların, genel sağlık\nsigortalılarının ve işyerlerinin işlemlerini resen sonuçlandırmak, kayıt dışı\nçalışmanın önlenmesi amacıyla diğer kamu idareleri, bankalar, aracı kurumlar,\noda, borsa, birlik ve meslek kuruluşları ve her türlü gerçek ve tüzel kişiyle\nsigortalılık ve işyeri denetimi, veri paylaşımı ve kontrolü konusunda işbirliği\nyapmak, projeler oluşturmak, geliştirmek ve uygulamak. d) İşverenleri sosyal güvenlik mevzuatından doğan\nhakları ve ödevleri konusunda bilgilendirmek. e)\nMevzuatta yer alan ve görev alanına giren hususlarla ilgili iş ve işlemleri\nyapmak. f)\nGörev konusuyla ilgili uygulamaları izlemek ve geliştirmek. g)\nBaşkan tarafından verilecek benzer nitelikteki diğer görevleri yapmak. Genel\nSağlık Sigortası Genel Müdürlüğü MADDE\n416 – (1) Genel Sağlık Sigortası Genel Müdürlüğünün görevleri şunlardır: a) Sosyal\ngüvenlik mevzuatında genel sağlık sigortası ile ilgili konularda verilen\ngörevleri yapmak. b) Genel\nsağlık sigortalıları ile hak sahiplerinin hastalıklardan korunması amacıyla\nilgili kamu idareleriyle kişisel koruyucu sağlık hizmetleri politikalarının\ntespitine ve etkin bir şekilde uygulanmasına katkı sağlamak. c) Genel\nsağlık sigortalıları ile hak sahiplerini ve işverenleri genel sağlık sigortası\nmevzuatından doğan hakları ve ödevleri konusunda her türlü iletişim araçları\nile bilgilendirmek. ç) Görev\nkonusuyla ilgili uygulamaları izlemek ve geliştirmek. d)\nBaşkan tarafından verilecek benzer nitelikteki diğer görevleri yapmak Bilgi\nTeknolojileri Genel Müdürlüğü [112] MADDE\n417 – (1) Bilgi Teknolojileri Genel Müdürlüğünün görevleri şunlardır: a) Kurumun\ngerçek ve tüzel kişilere yönelik her türlü bilişim hizmetinin kesintisiz olarak\nyerine getirilmesini sağlamak. b) Bilgi\nteknolojileri ile sunulan hizmetlere ilişkin konularda performansın geliştirilmesine\nyönelik olarak ilgili birimler ile birlikte iş süreçlerini belirlemek,\nyürütülen işlerle ilgili verileri toplamak, analiz etmek, elde ettiği sonuçları\nilgili birimlerle paylaşarak iş süreçlerini geliştirmek. c) Taşra\nteşkilâtı birimlerinin kurulması ve kapatılması ile ilgili iş ve işlemleri\nyürütmek. ç) Kurum\nmerkez ve taşra teşkilâtının her türlü bilişim hizmetlerini yürütmek. d) Sosyal güvenlik\nveri tabanını oluşturmak, diğer kamu idarelerinin veri tabanları ile\nentegrasyonunu sağlamak, sosyal güvenlik veri tabanı bilgilerinin güncelliğini\nsağlamak ve Kurum faaliyetlerinin etkililiğini artıracak şekilde kullanıma\nsunmak. e) Kurum\niçin gerekli yazılım ve donanım altyapılarını plânlamak, geliştirmek, kurmak, işletmek, yenilemek, bu altyapıların güvenliğini\nve sürekliliğini sağlamak üzere gerekli önlemleri almak. f) Görev\nkonusuyla ilgili uygulamaları izlemek ve geliştirmek. g) Başkan\ntarafından verilecek benzer nitelikteki diğer görevleri yapmak. Rehberlik\nve Teftiş Başkanlığı MADDE\n418 – (1) Rehberlik ve Teftiş Başkanlığı, Başkan adına aşağıdaki rehberlik\nve teftiş görevlerini yapar: a) Sosyal\ngüvenliğe ilişkin hükümlerin uygulanmasını; usulsüzlükleri önleyici, eğitici ve\nrehberlik yaklaşımını ön plâna çıkaran bir anlayışla denetlemek. b) Kayıt dışı\nistihdamı önlemek, sosyal sigorta suiistimalleri ile mücadele etmek, bu amaçla\nsektörel analizlere dayalı denetimleri yürütmek ve bu konularda alınması\ngerekli tedbirleri önermek. c) Prim\nödeme yükümlülerini gruplar ve sektörler itibarıyla analiz etmek, denetlenecek\nsektörleri her yıl için belirlenecek risk değerlendirme kriterlerine göre\nsınıflandırmak suretiyle riskli sektörlerin denetimine öncelik vermek. ç)\nGörevleriyle ilgili her türlü kayıt ve belgeleri incelemek, ilgililerden bilgi\nistemek ve toplamak. d) İşin\nyürütümü açısından gerekli olan asgarî işçilik tutarını tespit etmek. e) Yıl\nboyunca müfettişler tarafından düzenlenen raporların sonuçlarını\ndeğerlendirmek, raporlar hakkında istatistikî bilgiler ile birlikte\nuygulamadaki sorunlara ve yapılması gereken mevzuat değişikliklerine ilişkin\nöneriler sunmak. f) Kurumun\nmerkez ve taşra teşkilâtı ile personelinin idarî, malî ve hukukî işlemleri\nhakkında teftiş, inceleme ve soruşturma yapmak, sosyal güvenlik mevzuatının\nverdiği yetkiye dayanılarak Kurumla sözleşme yapmış gerçek ve tüzel kişiler\nhakkında ise inceleme ve soruşturma yapmak. g)\nMüfettişler tarafından yapılacak denetimlere ilişkin yöntem ve teknikleri\ngeliştirmek, standart ve ilkelerin oluşturulmasını sağlamak, denetim rehberleri\nhazırlamak, denetimlerin etkililiğini ve verimliliğini artırıcı tedbirleri\nalmak, bu konuda görüş ve öneriler sunmak. ğ) Başkan\ntarafından verilecek benzer nitelikteki diğer görevleri yapmak. Aktüerya\nve Fon Yönetimi Daire Başkanlığı MADDE\n419 – (1) Aktüerya ve Fon Yönetimi Daire Başkanlığının görevleri şunlardır: a) Kurumun\nnakit ve benzeri varlıklarını finansal araçlar vasıtasıyla değerlendirmek. b) Nüfus\nyapısı ve finansman yönünden kısa, orta ve uzun vadeli aktüeryal esaslara göre\nprojeksiyonlar yapmak, finansman, fon yönetimi ve aktüerya ile ilgili her türlü\nistatistikî bilgiyi derlemek, bu bilgileri değerlendirerek sonuçlarını ilgili birimlere\nbildirmek. c)\nTahsilat ve ödemelerin hızlı, güvenli ve düşük maliyetle yapılması hususunda\nbanka ve diğer finansal kuruluşlarla protokol yapmak. ç)\nFinansman kaynakları ile yapılmakta olan ödemelerden yararlanma şartları ve\nyardım tutarları arasındaki ilişkiyi inceleyerek teknik bilânçoyu hazırlamak. d) Başkan\ntarafından verilecek benzer nitelikteki diğer görevleri yapmak. Strateji Geliştirme\nBaşkanlığı MADDE 420– (1) Strateji\nGeliştirme Başkanlığının görevleri şunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun ve diğer mevzuatla strateji geliştirme ve mali hizmetler birimlerine\nverilen görevleri yapmak. b) Başkan tarafından verilen\ndiğer görevleri yapmak. Personel\nDaire Başkanlığı MADDE\n421 – (1) Personel Daire Başkanlığının görevleri şunlardır: a) Kurumun\ninsan gücü plânlaması ve politikası konusunda çalışmalar yapmak, tekliflerde\nbulunmak. b) Kurum\npersonelinin atama, nakil, sicil, terfi, ücret, emeklilik ve benzeri özlük\nişlemlerini yürütmek. c) Başkan\ntarafından verilecek benzer nitelikteki diğer görevleri yapmak. Destek\nHizmetleri Daire Başkanlığı MADDE\n422 – (1) Destek Hizmetleri Daire Başkanlığının görevleri şunlardır: a)\nKurum hizmetlerinin gerektirdiği mal ve hizmetlere ilişkin satın alma ve\ntaşınırlara ilişkin satma, satın alma, kiralama, bakım ve onarım, arşiv, idarî\nve malî hizmetleri yürütmek. b)\nTaşınırların kayıtlarını tutmak. c) Kurum\nsivil savunma ve seferberlik hizmetlerini plânlamak ve yürütmek. ç) Başkan\ntarafından verilecek benzer nitelikteki diğer görevleri yapmak. İnşaat\nve Emlak Daire Başkanlığı MADDE\n423 – (1) İnşaat ve Emlak Daire Başkanlığının görevleri şunlardır: a)\nTaşınmazlara ilişkin her türlü satım, yapma, yaptırma, bakım, onarım ve tadilat\nişlerini yürütmek. b)\nKurumun ihtiyaç duyduğu hizmet binalarını kiralamak, satın almak,\nyapmak/yaptırmak veya kurumun mülkiyetinde bulunan arazi, arsa ve binaların\ndevri karşılığında ve/veya kurum bütçesinin ilgili tertiplerine bu amaçla\nkonulan ödeneklerden, düzenlenen protokol çerçevesinde kamu kurum ve\nkuruluşları ile Kurum iştiraklerine doğrudan yaptırmak, iş ve işlemlerini\nyürütmek. c)\nKurum gayrimenkul ve demirbaşlarını sigorta yapmak, kiraya vermek, işletmek,\nkamu kurumları arasında taşınmaz ve ayni hak devri ile Kuruma yapılacak\ngayrimenkul bağış işlemlerinin yürütülmesinde mevzuata yönelik\ndeğerlendirmeleri, teknik ekonomik etütleri ve rantabilite hesaplarını yapmak,\nizlemek, her aşamada takip etmek ve yürütmek. ç)\nKurum gayrimenkul ve demirbaşlarının bakım ve onarım işlerini yürütmek. d)\nKurum iştiraklerine ait gayrimenkullerle ilgili iş ve işlemleri yürütmek, izlemek,\ndenetlemek ve gerekli önlemler hakkında önerilerde bulunmak. e)\nBaşkan tarafından verilecek benzer nitelikteki diğer görevleri yapmak. Eğitim,\nAraştırma ve Geliştirme Merkezi Başkanlığı MADDE 424 – (1) Eğitim, Araştırma ve Geliştirme Merkezi Başkanlığının\ngörevleri şunlardır: a)\nSosyal güvenliğe ve sağlık sigortasına ilişkin alanlarda ulusal ve uluslararası\ndüzeyde araştırma, eğitim, inceleme, yayın ve danışmanlık faaliyetleri yapmak\nve yaptırmak. b)\nKurumsal kapasitenin artırılmasına yönelik hizmet içi eğitim programını\nhazırlamak ve görevde yükselme sınavlarında başarılı olan personeli özel eğitim\nprogramı hazırlayarak eğitmek. c)\nKurum personelinin eğitim planını hazırlamak, uygulamak ve değerlendirmek. ç)\nSosyal güvenlik ekonomisi ve finansmanı alanında gelişmeleri takip etmek. d)\nSosyal güvenlik mevzuatına ilişkin sertifika programları hazırlamak. e)\nÜniversite ve araştırma enstitüleri ile işbirliği yaparak veya hizmet satın\nalınması suretiyle eğitim programları, araştırma, geliştirme çalışmaları yapmak\nveya yaptırmak. f)\nKamu kurum ve kuruluşlarına, tüzel kişi ve kurumlara sosyal güvenlik\nkonularında eğitim vermek, seminer ve konferans düzenlemek. g)\nİkili sosyal güvenlik sözleşmesi bulunan ülkelerdeki dış temsilcilikler ve\nilgili kurum ve kuruluşlarla eğitim, seminer, staj ve personel değişimi\nçalışmalarını yürütmek. ğ)\nBaşkan tarafından verilecek benzer nitelikteki diğer görevleri yapmak. Hukuk\nMüşavirliği MADDE 425 - (1) Hukuk Müşavirliğinin görevleri şunlardır: a) 26/9/2011 tarihli ve 659 sayılı Kanun Hükmünde Kararname hükümlerine\ngöre hukuk birimlerine verilen görevleri yapmak. b) Başkan tarafından verilen diğer görevleri yapmak. Basın\nve Halkla İlişkiler Müşavirliği MADDE\n426 – (1) Basın ve Halkla İlişkiler Müşavirliğinin görevleri şunlardır: a) Basın\nve halkla ilişkilerle ilgili faaliyetleri plânlamak ve bu faaliyetlerin\nbelirlenecek usul ve ilkelere göre yürütülmesini sağlamak. b)\n9/10/2003 tarihli ve 4982 sayılı Bilgi Edinme Hakkı Kanununa göre yapılacak\nbilgi edinme başvurularını etkin, süratli ve doğru bir şekilde sonuçlandırmak\nüzere gerekli tedbirleri almak. c) Başkan\ntarafından verilecek benzer nitelikteki diğer görevleri yapmak. Taşra\nteşkilâtı MADDE\n427 – (1) Başkanlığın taşra teşkilâtı; her ilde kurulan sosyal güvenlik il\nmüdürlükleri ile sosyal güvenlik il müdürlüklerine bağlı olarak kurulacak\nsosyal güvenlik merkezlerinden oluşur. (2) İl ve\nilçelerde nüfus, sigortalı ve genel sağlık sigortalı sayısı, işyeri sayısı,\nişlem yoğunluğu ve belirlenecek diğer kriterler doğrultusunda yeteri kadar\nsosyal güvenlik merkezi kurulabilir veya kaldırılabilir. (3) Sosyal\ngüvenlik il müdürlükleri ve sosyal güvenlik merkezleri, ikinci fıkrada\nbelirtilen kriterlere uygun olarak teşkilatlanma usul ve esasları yönetmelikle\nbelirlenmek üzere idarî iş ve işlemler açısından dört kategoriye ayrılabilir. Sosyal\nGüvenlik Uzmanı, Müfettişi, Denetmeni ve bunların yardımcıları MADDE\n428 - (1) Kurumda 14/7/1965 tarihli ve 657 sayılı Devlet Memurları\nKanununun ek 41 inci maddesine göre Sosyal Güvenlik Uzmanı ve Sosyal Güvenlik\nUzman Yardımcısı ile 27/6/1989 tarihli ve 375 sayılı Kanun Hükmünde\nKararnamenin ek 24 üncü maddesine göre Sosyal Güvenlik Müfettişi ve Sosyal\nGüvenlik Müfettiş Yardımcısı, Sosyal Güvenlik Denetmeni ve Sosyal Güvenlik\nDenetmen Yardımcısı istihdam edilir. Performans\nyönetimi MADDE\n429 - (1) Kurumun hizmet sunmakla görevli olduğu gerçek ve tüzel\nkişilere yönelik temel hizmetlerin sonuçlandırılmasına ilişkin süre ve prosedür\nönceden tespit ve ilan edilir. Bu süre ve prosedürler, Kurum ve personelin\nperformans kriterleri arasında yer alır. (2)\nKurumsal performans hedeflerinin Kurum birimlerine uyarlanması ve bunun hayata\ngeçirilebilmesi için bireysel hedeflere dönüştürülmesine ilişkin usul ve\nesaslar Kurumca çıkarılacak yönetmelikle düzenlenir. Kurumun\nfinansal hedeflerinin belirlenmesi ve izlenmesi MADDE\n430 – (1) Kurum, merkezî yönetim bütçesinden kendisine ayrılan yıllık\nsosyal sigortalar, genel sağlık sigortasına ilişkin ayrı ayrı olmak üzere\ntransfer tutarını, üç yıllık transfer projeksiyonunu ve uzun dönemli emeklilik\nve genel sağlık sigortası finansman hedeflerini gerçekleştirmekle görevlidir.\nFinansman hedefleri, her yıl en geç Ekim ayında bir sonraki yıl uygulanmak\nüzere Yönetim Kurulunun önerisi üzerine Bakanın başkanlığında, Hazine ve Maliye\nBakanlığı, Sağlık Bakanlığı bakan yardımcıları ile Başkanın ve Bakanca\nbelirlenecek diğer üyelerin katılımıyla oluşan komisyon tarafından belirlenir.\nKomisyonun sekretarya işlemleri Kurum tarafından yürütülür. (2) Kurum,\nbu hedeflerin gerçekleştirilmesi için gerekli tedbirleri almak, mevzuat\ndeğişikliği önerilerini Bakanlığa sunmak, yetki alanına girmeyen hususlarda ise\nilgili kurumlarca alınması gereken tedbirleri gerekçeleri ile birlikte\nBakanlığa önermekle yükümlüdür. Kamu idareleri, Kurumun finansman hedeflerinin\ngerçekleştirilmesini doğrudan etkileyecek düzenlemeler ve uygulamalar konusunda\nKurumun görüşünü almak zorundadır. (3) Başkan,\nbelirlenen hedeflerin gerçekleşmesine yönelik alınan ve plânlanan tedbirleri,\nelde edilen sonuçları ve diğer kamu idarelerinden yapılan önerileri ve\nsonuçlarını içeren bir raporu altı aylık dönemler halinde Cumhurbaşkanına ve\nTürkiye Büyük Millet Meclisi ilgili komisyonlarına sözlü ve yazılı olarak\nsunar. (4) Kurum,\nbelirlenen hedeflere ilan edilen sürelerde ulaşılamaması ya da ulaşılamama\nolasılığının ortaya çıkması halinde nedenlerini ve alınması gereken önlemleri\nBakanlığa yazılı olarak bildirir ve kamuoyuna açıklar. Kurumun\ngelirleri ve giderleri MADDE\n431 - (1) Kurumun gelirleri şunlardır: a) Sosyal\nsigorta ve genel sağlık sigortası prim gelirleri, idarî para cezaları, gecikme\ncezaları, gecikme zamları ve katılım payları. b) Sosyal\nsigorta ile genel sağlık sigortasına yapılan Devlet katkısı. c) Taşınır\nve taşınmaz gelirleri. ç) Kurumca\nhazırlanan her türlü standart form, manyetik, elektronik veya akıllı kart\nsatışından elde edilecek gelirler ile her türlü data hattı, internet kullanımı\nve benzeri kira gelirleri, Kurumun ödeme kapsamındaki listelere girmek veya bu\nlistelerde kalmak veya değişiklik yapmak için yapılan başvurulardan ve\nsözleşmelerden elde edilen gelirler. d) Merkezî\nyönetim bütçesinden yapılacak diğer transferler. e) Gerçek\nveya tüzel kişiler tarafından doğrudan veya vasiyet yoluyla yapılan bağışlar. f)\nPrimlerin ve diğer gelirlerin değerlendirilmesinden elde edilen gelirler. g) Eğitim\nve danışmanlık hizmetlerinden elde edilen gelirler. ğ) Diğer\ngelirler. (2)\nKurumun giderleri şunlardır: a) Sosyal\nsigorta kapsamında sigortalı ve hak sahiplerine ödenecek olan gelir, aylık ve\nödenekler. b) Genel\nsağlık sigortası kapsamında yapılacak giderler. c) Genel\nyönetim giderleri. ç) Faiz\ngiderleri. d) Eğitim,\naraştırma, danışmanlık hizmet giderleri. e) Diğer\ngiderler. Tebligat MADDE\n432 – (1) Bu Bölüm gereğince yapılacak tebligatlar hakkında 11/2/1959\ntarihli ve 7201 sayılı Tebligat Kanunu hükümleri uygulanır. Yazışma,\nevrak, bilgi arşivleme esasları MADDE\n433 – (1) Kurumun her türlü işlemleri ve kayıtları elektronik ortamda\ntutulabilir. Elektronik ortamda yapılan işlemlerin ve saklanan bilgilerin tespit\nve tevsikinde Kurum kayıtları esas alınır. Kurum kayıtları, adlî ve idarî\nmerciler nezdinde resmî belge olarak geçerlidir. Kurum kayıtlarına itiraz\nedilmesi halinde ispat mükellefiyeti itiraz edene aittir. (2)\nKişilerin başvurularından, Kurum tarafından reddedilenlerin gerekçelerinin\nbildirilmesi ve konuyla ilgili kişilerin kanunî haklarına yer verilmesi\nzorunludur. OTUZBİRİNCİ BÖLÜM Sivil Havacılık Genel Müdürlüğü Amaç MADDE 434 - (1) Bu\nBölümün amacı; Ulaştırma ve Altyapı Bakanlığına bağlı, kamu tüzel kişiliğini\nhaiz, özel bütçeli Sivil Havacılık Genel Müdürlüğünün teşkilat, görev, yetki ve\nsorumlulukları ile ilgili esasları düzenlemektir. Tanımlar MADDE 435 – (1) Bu\nBölümde geçen; a) Bakan: Ulaştırma ve Altyapı\nBakanını, b) Bakanlık: Ulaştırma ve\nAltyapı Bakanlığını, c) Genel Müdürlük: Sivil\nHavacılık Genel Müdürlüğünü, ç) Sivil havacılık\nişletmeleri: Genel Müdürlükten işletme veya çalışma ruhsatı almış işletmeleri, d) Uluslararası Sivil\nHavacılık Anlaşması: 5/6/1945 tarihli ve 4749 sayılı Kanun ile onaylanması\nuygun bulunan Milletlerarası Sivil Havacılık Anlaşması ve eklerini, e) Yeterlik belgesi gerektiren\npersonel: Uluslararası Sivil Havacılık Anlaşması ile diğer ulusal ve\nuluslararası mevzuatta belirtilen niteliklere sahip olması gereken ve bu\nkapsamda Genel Müdürlükten yeterlik belgesi alması gereken personeli, ifade eder. Teşkilat yapısı MADDE 436 - (1)\nGenel Müdürlük, merkez teşkilatı ile doğrudan merkeze bağlı İstanbul ve Antalya\ntemsilciliklerinden meydana gelir. Sivil havacılık faaliyetlerinin yoğun olduğu\nillerde Bakan onayı ile sayısı dördü geçmemek üzere yeni temsilcilikler\nkurulabilir. (2) Temsilciliklerin birimleri\nile çalışma usul ve esasları yönetmelikle düzenlenir. (3) Genel Müdürlüğün merkez\nteşkilatı ana hizmet, danışma ve yardımcı hizmet birimlerinden oluşur. Görevler ve yetkiler MADDE 437 - (1)\nGenel Müdürlüğün görev ve yetkileri şunlardır: [113] a) Sivil\nhavacılık faaliyetlerinin kamu yararına, ekonomik ve sosyal gelişmelere ve\nmillî güvenlik amaçlarına uygun olarak düzenlenmesi ve gelişmesini sağlamak\namacıyla politikalar uygulamak ve takip etmek. b) Sivil\nhavacılık faaliyetlerinin uluslararası sivil havacılık kural ve standartlarında\ndüzenlenmesini, sürdürülebilirliğini ve gelişmesini sağlayacak esasları tespit\netmek. c)\nUluslararası sivil havacılık alanındaki gelişmeleri takip etmek, ilgili\nuluslararası kuruluşlara üye olmak, katkı veya katılma paylarını ödemek, bu\nkuruluşlarla işbirliğinde bulunmak, üyesi olduğumuz uluslararası kuruluşlarca\nkabul görmüş kural ve standartların güncel olarak uygulanması için gerekli\ndüzenlemeleri yapmak ve uygulanmasını sağlamak. ç) Sivil havacılık\nfaaliyetlerine yönelik mevzuata aykırı eylemlerin önlenmesi  amacıyla\ngerekli tedbirleri almak. d) Türk hava sahası ve\nuluslararası anlaşmalar gereğince hizmet sorumluluğu üstlenilen uluslararası\nhava sahalarının kullanımına ilişkin strateji ve politikalara esas teşkil edecek\nilkelerin belirlenmesine yönelik çalışmalar yapmak, hava trafik yönetim\nhizmetleri konusunda 14/10/1983 tarihli ve 2920 sayılı Türk Sivil Havacılık\nKanununa uygun olarak sivil asker koordinasyonuna ilişkin esasları belirlemek\nve uygulanmasını sağlamak. e) İlgili kuruluşların\ngörüşlerini almak suretiyle, Türk hava sahasını kullanan sivil hava araçlarının\nuyması gereken hava trafik yönetim hizmetleriyle ilgili düzenlemeler yapmak. f) Hava arama ve kurtarma\nhizmetleri konusunda ilgili kurum ve kuruluşlarla işbirliğinde bulunmak. g) Yurt içinde ve yurt dışında\nhava ulaştırma faaliyetlerinde bulunmak isteyen Türk ve yabancı gerçek veya\ntüzel kişilere verilecek izinlerin esaslarını ve şartlarını hazırlamak, gerekli\ngörülmesi halinde ilgili Bakanlık ve kamu kurum ve kuruluşları ile\nkoordinasyonu sağlamak. ğ) Sivil hava ulaştırması\nkonusunda ülke politikalarına ilişkin öneriler sunmak, ikili ve çok taraflı\nanlaşmaların çalışmalarına katılmak ve bunları sonuçlandırmak. h) Sivil havacılığın yasadışı\nmüdahaleler ile diğer tehlikelerden, yangın, sel, deprem gibi doğal afetlerden\nkorunması için gerekli strateji tekliflerini belirlemek, önlemleri almak,\naldırmak ve uygulamaları takip etmek. ı) Bakanlık tarafından verilen\nyetki kapsamında sivil havacılık kazalarının ve olaylarının soruşturmasını\nyapmak veya yaptırmak, sonuçlarına göre gerekli tedbirleri almak, bu konuda\nkamuoyunu bilgilendirmek. i) Türk hava aracı siciline\nkaydedilecek sivil hava araçlarının tescil ve sicil işlemlerini uluslararası\nstandartlara uygun olarak yapmak, ilgili uluslararası kurum ve kuruluşlarla\nişbirliğinde bulunmak, sicilleri bildirmek ve siciller üzerinde hukuki\ndüzenlemelere uygun kayıtları tutmak. j) Sivil hava araçlarıyla\nemniyetli uçuş operasyonları yapmak için gerekli olan önlemleri almak, denetimler\nyapmak ve belge düzenlemek, onaylamak, yenilemek, iptal etmek ve kayıtları\ntutmak. k) Sivil havacılık alanında\nfaaliyette bulunan ve kurallara aykırı hareket eden gerçek ve tüzel kişilere\nuygulanacak idari ve teknik yaptırımlara ilişkin esasları belirlemek ve bunlar\nhakkında ilgili mevzuat hükümleri uyarınca gerekli yasal işlemleri yapmak. l) Uçuş emniyetinin veya\nuluslararası standartlar ve kuralların ihlal edildiğinin tespit edilmesi\nhalinde, uçuş operasyonlarını ve faaliyetlerini yasaklamak, gerektiğinde\nişletme ruhsatlarını askıya almak veya iptal etmek ve cezai yaptırım da dahil\ngereken her türlü önlemi almak. m) Bu Bölümde öngörülen görev\nve yetkileri yerine getirmek üzere yönetmelik ve genelgeleri hazırlamak. n) Sivil havacılıkla ilgili\nteknik altyapıya ilişkin düzenlemeler yapmak ve uygulanmasını sağlamak. o) Genel Müdürlüğün hizmet\nalanı, görev ve yetkileriyle ilgili konularda Bakanlıkça belirlenen esaslar\ndâhilinde, diğer kamu kurum ve kuruluşları ve mahalli idarelerle gerekli işbirliği\nve koordinasyonu sağlamak. ö) Sivil havacılık sektörünün\ngelişimini sağlayacak tedbirleri almak ve gerekli düzenlemelerin yapılması\nhususunda ilgili kuruluşlara önerilerde bulunmak. p) Kurumun faaliyet alanları\nile ilgili fiyat tarifelerini belirlemek ve Bakan onayına sunmak. r) 2920 sayılı Kanun hükümleri\nve uluslararası uygulamalar çerçevesinde; hava alanları, hava araçları, yolcu,\nyük ve üçüncü şahıslara yönelik sigorta sorumluluk limitlerinin belirlenmesi\nçalışmalarına katılmak, sigorta şartlarının sağlanmasını kontrol ve takip\netmek. s) Bakanlık döner sermaye\nimkânları ve kabiliyetleri kapsamında sivil havacılık eğitimi veren kişi ve\nkurumları desteklemek, teşvik etmek, sivil havacılıkla ilgili yurt içi ve yurt\ndışı kurumlara müşavirlik hizmeti vermek; kurs, toplantı, konferans, seminer ve\neğitim faaliyetleri düzenlemek. ş) (Ek:RG-7/4/2022-31802-CK-98/15 md.) Havayolu ile yapılacak tehlikeli mal\ntaşımacılığı faaliyetlerinin uluslararası sözleşmeler, standartlar ve mevzuata\nuygun olarak ekonomik, seri, elverişli, güvenli, kaliteli, çevreye kötü etkisi\nen az ve kamu yararını gözetecek tarzda serbest, adil ve sürdürülebilir bir\nrekabet ortamında yapılmasını ve bu faaliyetlerin diğer taşımacılık\nfaaliyetleriyle uyumlu olarak hizmet vermesini sağlamak. t) (Ek:RG-7/4/2022-31802-CK-98/15\nmd.) Tehlikeli yük taşımacılığı alanında faaliyette bulunanlar ile hava\naraçlarının ilgili personeli başta olmak üzere bu işlerde çalışanların mesleki\nyeterlik şartlarını belirlemek, bununla ilgili eğitim vermek veya verdirmek,\nsınav yapmak veya yaptırmak ve bunları yetkilendirmek ve denetlemek. u) (Ek:RG-7/4/2022-31802-CK-98/15\nmd.) Tehlikeli yük taşımacılığı alanında kullanılan her türlü havayolu\ntaşıtının cins, kapasite, sahiplik, yaş ve benzeri yönden asgari nitelikleri\nile bunların dönemsel teknik muayenelerine ilişkin usul ve esasları belirlemek,\ndönemsel teknik muayenesini yapacakların asgari niteliklerini belirlemek ve\nbunları yetkilendirmek ve denetlemek. ü) Bakanlık tarafından\nverilecek benzeri görevleri yapmak. Genel Müdür MADDE 438 – (1) Genel\nMüdür, Genel Müdürlüğün en üst amiri olup; a) Genel Müdürlüğü mevzuat\nhükümlerine, uluslararası sivil havacılık kural ve standartlarına,\nCumhurbaşkanınca belirlenen politika ve stratejilere uygun olarak yönetir. b) Genel Müdürlüğün görev\nalanına giren hususlarda politika ve stratejiler geliştirir, bunlara uygun\nolarak yıllık amaç ve hedefler oluşturur, performans ölçütleri belirler, Genel\nMüdürlük bütçesini hazırlar, gerekli düzenleme çalışmalarını yapar, belirlenen\nstratejiler, amaçlar ve performans ölçütleri doğrultusunda uygulamayı koordine\neder, izler ve değerlendirir. c) Genel Müdürlüğün faaliyetlerini\nve işlemlerini denetler, yönetim sistemlerini gözden geçirir, Kurumun yapısı ve\nyönetim süreçlerinin etkililiğini gözetir ve yönetimin geliştirilmesini sağlar. ç) Genel Müdürlüğün orta ve\nuzun vadeli strateji ve politikalarının belirlenmesinde katılımcı bir anlayışla\nüniversiteler, meslek kuruluşları ve sivil toplum kuruluşlarıyla işbirliği\nkonusunda gerekli ortamı oluşturur. d) Faaliyet alanına giren\nkonularda diğer kamu kurum ve kuruluşları ile işbirliği ve koordinasyonu\nsağlar. (2) Genel Müdür yukarıda\nbelirtilen hizmetlerin yürütülmesinden doğrudan Bakana karşı sorumludur. Genel Müdür Yardımcısı MADDE 439 - (1) Hizmetlerin\nyürütülmesinde Genel Müdüre yardımcı olmak üzere üç Genel Müdür Yardımcısı\ngörevlendirilir. Genel Müdür Yardımcısı, Genel Müdüre karşı sorumludur. Hizmet birimleri MADDE 440 - (1) Genel\nMüdürlüğün hizmet birimleri şunlardır: a) Uçuşa Elverişlilik Daire\nBaşkanlığı. b) Uçuş Operasyon Daire\nBaşkanlığı. c) Hava Ulaşım Daire\nBaşkanlığı. ç) Hava Seyrüsefer Daire\nBaşkanlığı. d) Hava Alanları Daire\nBaşkanlığı. e) Havacılık Güvenliği Daire\nBaşkanlığı. f) Sektörel Düzenleme ve\nEğitim Daire Başkanlığı. g) Strateji Geliştirme Daire\nBaşkanlığı. ğ) Personel Müdürlüğü. h) Destek Hizmetleri\nMüdürlüğü. ı) Hukuk Müşavirliği. Hizmet birimlerinin\ngörevleri MADDE 441 – (1) Hizmet\nbirimlerinin görevleri aşağıda belirtilmiştir: a) Uçuşa Elverişlilik\nDaire Başkanlığı: 1) Bakım, onarım, tasarım,\nüretim ve uçuşa elverişlilik ile ilgili havacılık faaliyetlerinde bulunmak\nisteyen gerçek ve tüzel kişilere verilen izin, ruhsat ve diğer\nyetkilendirmelerin esaslarını ve şartlarını uluslararası standartlara uygun olarak\ndüzenlemek, gerekli izinleri vermek, bu işletmelerin faaliyetlerini denetlemek,\nyetkilerini yenilemek, askıya almak veya gerektiğinde iptal etmek ve bu amaçla\nyapılan uygulamalara ait kayıtları tutmak. 2) Hava araçları, hava\naraçlarının gövde, motor, pervane, elektrik, elektronik cihaz, sistem ve\nparçaları ile hava araçlarında kullanılan diğer teçhizatın uluslararası\nmevzuata uygun olarak uçuşa elverişlilik standartlarını belirlemek, bu kapsamda\ngerekli belge ve sertifikaları düzenlemek, denetlemek, yenilemek, iptal etmek\nve kayıtlarını tutmak. 3) Ülkemizde üretilen hava\naracı gövde, motor ve pervane ile diğer donanımların sivil hava araçlarında\nkullanımına imkân sağlayacak uçuşa elverişlilik ve gürültü standartlarını\nbelirlemek; tasarım, üretim, bakım, onarım, tadilat ve yenileme yapan\nişletmeleri belirlenen standartlara uygun olarak yetkilendirmek, bu konuda\ndenetlemeler yapmak, ilgili belgeleri düzenlemek, onaylamak, yetkileri\nyenilemek, gerektiğinde iptal etmek ve kayıtlarını tutmak. 4) Sivil havacılık alanında\nbakım, onarım, tasarım ve üretim konularında yeterlik belgesi gerektiren lisans\nve sertifika işlemlerine esas olan düzenlemeleri yapmak, belgeleri vermek,\nonaylamak, yenilemek, gerektiğinde iptal etmek ve kayıtlarını tutmak. 5) Yeterlik belgesi gerektiren\npersonelin ihtiyaç duyduğu eğitimlere ait standartları belirlemek, bu personeli\nyetiştiren eğitim kuruluşlarını yetkilendirmek, yapılan uygulamaların\nuluslararası standartlara uygunluğunu denetlemek, gerektiğinde iptal etmek ve\nkayıtlarını tutmak. 6) Uluslararası Sivil\nHavacılık Teşkilatına üye başka bir ülke ya da uluslararası kuruluş tarafından\ntanzim edilmiş ya da geçerli kılınmış bir uçuşa elverişlilik sertifikasını, bu\nsertifikaların tanzim ya da geçerlik şartlarını Uluslararası Sivil Havacılık Teşkilatı\nstandartlarının üzerinde ya da eşit olması şartıyla geçerli kılmak. 7) Ülkemiz tescilindeki tüm\nuçakların, belirlenen kurallara göre uçuşa elverişli olup olmadığını\ndenetlemek, uygunluk sağlanmayan durumlarda uçuşa elverişlilik sertifikalarını\naskıya almak veya iptal etmek. 8) Görev alanına giren\nkonularda yeterlik belgesi alacak personelin belge alması ile ilgili usul ve\nesasları belirlemek ve bunların yürütülmesini sağlamak. 9) Görev alanına giren\nkonularda yeterlik belgesi alacak personeli yetiştiren kurumların eğitim\nesaslarını belirlemek, bunları ruhsatlandırmak, denetlemek ve kayıtlarını\ntutmak. 10) Görev ve sorumluluk\nalanına giren konularla ilgili yeterlik belgesi verilmesi ile bunların\nyenilenmesi hususunda teorik ve uygulamalı sınavların yapılması veya\nyaptırılması için yetki verilecek kuruluşları belirlemek ve uygunluğunu\ndenetlemek. 11) Genel Müdür tarafından\nverilecek benzeri görevleri yapmak. b) Uçuş Operasyon Daire\nBaşkanlığı: 1) Bakım, onarım, tasarım,\nüretim ve uçuşa elverişlilik dışındaki havacılık faaliyetlerinde bulunmak\nisteyen gerçek ve tüzel kişilere verilecek izin, ruhsat ve diğer yetkilendirmelerin\nesaslarını ve şartlarını uluslararası standartlara uygun olarak düzenlemek,\ngerekli izinleri vermek, bu işletmelerin faaliyetlerini denetlemek, yetkilerini\nyenilemek, askıya almak veya gerektiğinde iptal etmek ve bu amaçla yapılan\nuygulamalara ait kayıtları tutmak. 2) Sivil havacılık alanında\nyeterlik belgesi gerektiren bakım, onarım, tasarım ve üretim ile hava trafik\nhizmetleri dışındaki personelin lisans ve sertifika işlemlerine esas olan\ndüzenlemeleri yapmak, belgeleri vermek, onaylamak, yenilemek, askıya almak veya\ngerektiğinde iptal etmek ve kayıtlarını tutmak. 3) Yeterlik belgesi gerektiren\npersonelin ihtiyaç duyduğu eğitimlere ve sağlık şartlarına ait standartları\nbelirlemek, bu personeli yetiştirecek eğitim kuruluşları ile muayenelerini yapacak\nsağlık kuruluşlarını ve tabiplerini yetkilendirmek, gerektiğinde bu yetkiyi\naskıya almak veya iptal etmek, yapılan uygulamaların uluslararası standartlara\nuygunluğunu denetlemek ve kayıtlarını tutmak. 4) Sivil havacılık\nişletmelerinin her türlü faaliyetleri ile bu faaliyetlerinde kullandıkları sistem,\ntesis, donanım ve belgelerini; uluslararası sivil havacılık standartlarına uygun\nolarak, mevzuatla belirlenmiş usul ve esaslar içinde yürütmelerini denetlemek. 5) Sivil hava trafiğine açık\nhava alanlarını kullanan yerli ve yabancı tescilli hava araçlarını ve bunların\nmürettebatını uçuş emniyetinin sağlanmasını teminen uluslararası kurallar\nçerçevesinde denetlemek, gerekli önlemleri almak ve yaptırımlar uygulamak. 6) Türk hava aracı sicilinde\nkayıtlı olan sivil hava araçlarının Uluslararası Sivil Havacılık Anlaşmasına\nuygun olarak başka bir Uluslararası Sivil Havacılık Teşkilatı üyesi ülke\ntarafından yetkilendirilmiş olan işletme bünyesinde operasyon yapma şartlarını\nve ilgili ülke ile operasyon sorumluluklarını belirlemek, yetki devri yapmak\nveya almak, denetlemek, yaptırım uygulamak ve kayıtları tutmak, başka bir\nUluslararası Sivil Havacılık Teşkilatı üyesi ülke sicilinde kayıtlı olan sivil\nhava araçlarının, Uluslararası Sivil Havacılık Anlaşmasına uygun olarak\nTürkiye’de Genel Müdürlük tarafından yetkilendirilmiş olan bir işletme\nbünyesinde operasyon yapma şartlarını ve ilgili ülke ile operasyon\nsorumluluklarını belirlemek, yetki devri yapmak veya almak, denetlemek,\nyaptırım uygulamak ve kayıtları tutmak. 7) Görev alanına giren\nkonularda yeterlik belgesi alacak personelin belge alması ile ilgili usul ve\nesasları belirlemek ve bunların yürütülmesini sağlamak. 8) Görev alanına giren\nkonularda yeterlik belgesi alacak personeli yetiştiren kurumların eğitim esaslarını\nbelirlemek, bunları ruhsatlandırmak, denetlemek ve kayıtlarını tutmak. 9) Uçucu personelin uçuş görev\nsaatlerine ve çalışma şartlarına ilişkin düzenlemeleri yapmak ve uygulamalarını\ndenetlemek. 10) Görev ve sorumluluk\nalanına giren konularda yeterlik belgesi verilmesi ile bunların yenilenmesi\nhususunda teorik ve uygulamalı sınavların yapılması veya yaptırılması için yetki\nverilecek kuruluşları belirlemek ve uygunluğunu denetlemek. 11) Alkol, uyuşturucu ve diğer\nuyarıcı maddelerin etkisi altında iken uçuş operasyon ya da hizmetleri ile\nilgili görevlerin ifa edilmemesi için gerekli önlemleri almak. 12) Havacılık işletmelerini, organizasyon,\nmali yapı ve personel yapısı ile ilgili olarak belirlenen şartlara uygunluğu\nbakımından denetlemek veya denetletmek. 13) Havacılık işletmelerine\nişletme ruhsatı vermek için oluşturulacak inceleme komisyonunun sekretarya\nhizmetlerini yürütmek. 14) Sivil hava aracının\nmilliyetini tanımlayan tescil işaretinin kaydını tutmak, Türk Sivil Hava Aracı\nSiciline tescili ve tescil sertifikası ile terkini halinde tescilden düşme\nbelgesini düzenlemek, mülkiyet haklarının sorgulanması ve talep edilen takyidatların\ntesisi ile fekkine ilişkin işlemleri yapmak, sicile kayıtlı hava araçlarının\nsahip ve işletici devir, temlik ve satış işlemlerini yapmak. 15) Satın alma veya kiralama\nyoluyla ithal edilen veya Türkiye’de imal edilen hava araçlarının, uçuşa elverişlilik\ndurumu tespit edilinceye kadar ticari amaçla uçmamak kaydıyla geçici olarak\ntescil ve terkin edilebilmelerine ilişkin işlemlerini yapmak. 16) Genel Müdür tarafından\nverilecek benzeri görevleri yapmak. c) Hava Ulaşım Daire\nBaşkanlığı: 1) Tüm uçuş operasyonlarının\nmilli kurallar, ikili ve çok taraflı anlaşmalar ve ilgili mevzuat çerçevesinde\nyapılmasını sağlamak ve denetlemek. 2) Ülkemiz hava alanlarına\nsefer yapan hava taşıma işletmelerinin uçuş tarifelerini ve seferlerini\nincelemek, onaylamak ve bu tarife ve seferlerin izinlerini vermek. 3) Türkiye üzerinden geçen tüm\nsivil uçaklara uçuş izni vermek. 4) Hava taşıma işletmelerinin\nhat taleplerini değerlendirmek. 5) İkili veya çok taraflı hava\nulaştırma anlaşmalarını yapmak ve anlaşma hükümlerine uyulup uyulmadığını\ndenetlemek. 6) Hava aracı hareketleri,\nyolcu, kargo ve posta trafiği ile ilgili istatistiksel veri ve eğilimleri\ndeğerlendirmek. 7) Yolcu hakları ile ilgili\nuluslararası alanda belirlenen kuralları uygulamak için gerekli düzenlemeleri\nyapmak ve denetlemek. 8) Trafiği yoğun hava\nalanlarında slot uygulanmasına ilişkin gerekli düzenlemeleri yapmak ve slot\nuygulanmasını sağlayacak kurum ve kuruluşların Bakan onayı çerçevesinde yetkilendirilmesine\nilişkin iş ve işlemleri yürütmek. 9) Sivil havacılık\nfaaliyetlerini geliştirmek ve serbest, adil, sürdürülebilir bir rekabet ortamı\nsağlamak amacıyla sınırlı olmak üzere taşımacılık dâhil sivil havacılık\nhizmetlerine ilişkin Bakanlık ilgili hizmet birimleri ve kuruluşlarıyla\nişbirliği yaparak gerektiğinde taban ve tavan ücret tespit etmek ve\nuygulamasını denetlemek. 10) Genel Müdür tarafından\nverilecek benzeri görevleri yapmak. ç) Hava Seyrüsefer\nDaire Başkanlığı: 1) Sivil terminal ve kontrol\nsahaları, hava trafik hizmetleri ile ilgili hava sahası düzenleme çalışmaları\nyapmak, ilgili sivil ve askeri kurum ve kuruluşlar ile koordinasyonu sağlamak. 2) Hava trafik yönetim hizmetlerinin\ndüzenli, emniyetli, süratli ve ekonomik bir şekilde yürütülmesi için ilgili\nkuruluşlar ile koordinasyon içinde planlamalar yapmak, kural koymak ve\nuygulanmasını sağlamak. 3) Hava hadiselerini\nincelemek, inceletmek ve değerlendirmek, konuyla ilgili kişi ve kurumlara\ngerekli uyarıları yapmak ve gerekli önlemleri alarak koordinasyonu sağlamak. 4) Hava sahası kapasitesi ve\nkullanımına ilişkin olarak ilgili kurum ve kuruluşlarla koordineli bir şekilde\nNOTAM ve Havacılık Bilgi Yayını yayımlamak veya yayımlanmasını sağlamak, \nbunun dışında kalan hususlarda servis sağlayıcı kuruluşlar tarafından NOTAM ve\nHavacılık Bilgi Yayını yayımlanmasına ilişkin usul ve esasları belirlemek,\ngerekli düzenlemeleri yapmak ve tedbirleri almak. 5) Hava trafik yönetimi ile ilgili\nulusal ve uluslararası kurum, kuruluş ve teşkilatlarla çalışmalar yapmak,\ngerektiğinde mevzuat düzenlemeleri ile uygulamaların yapılmasını sağlamak ve\ntakip etmek. 6) Havacılık haberleşmesi ve\nuygulamalarını takip etmek ve bu çerçevede frekans koordinasyonunu sağlamak. 7) Havacılık meteorolojisi ile\nilgili çalışmaları koordine etmek ve uygulanmasını sağlamak. 8) Sivil hava araçlarının kamu\nve uçuş emniyeti ile hava seyrüsefer güvenliği bakımından uyması gereken\ndüzenlemeleri yapmak, denetlemek, hava trafik yönetim hizmetleriyle ilgili\nönlemler almak ve ilgili personelin lisanslandırılma esaslarını belirlemek,\ntakibini yapmak, yenilemek ve iptal etmek. 9) Yasak, tahditli ve\ntehlikeli sahaların belirlenmesi aşamasında askeri ve sivil kuruluşların\ngörüşlerini alarak gerekli işlemleri başlatmak . 10) Hava trafik personelinin\nsahip olması gereken eğitimin kapsamı ve niteliği ile hava trafik personeline\neğitim verecek özel eğitim kuruluşlarının eğitim esaslarını belirlemek. 11) Genel Müdür tarafından\nverilecek benzeri görevleri yapmak. d) Hava Alanları Daire\nBaşkanlığı: 1) İnşa edilecek sivil hava\nalanları, helikopter iniş kalkış alanları, deniz hava tesisleri ve sivil\nhavacılıkta kullanılacak her türlü iniş kalkış pistlerinin yer seçimine ait\nkriterleri belirlemek ve uygulamaları denetlemek. 2) Mevcut sivil hava alanları\nile helikopter iniş kalkış alanları ve deniz hava tesislerinin işletilmesine ve\ngeliştirilmesine ait esasları belirlemek ve uygulamaları denetlemek. 3) Sivil hava trafiğine açık\nhava alanlarının sertifikalandırılma esaslarını belirlemek ve uygulamaları\ndenetlemek. 4) Sivil hava alanlarının\nmania planlarını hazırlamak, planlara uyulması konusunda ilgili kuruluşlar ile\nişbirliği yapmak, yerel yönetimlerin mania planı kapsamında hazırlayacakları imar\nplanlarına, uygun görüş vermek. 5) Sivil hava alanlarının\ndiğer amaçlarla kullanılmasına ilişkin esasları belirlemek, ilgili kuruluşlara\nbildirmek ve işbirliği sağlamak. 6) Hava alanlarında görev\nalacak hizmet sağlayıcılarının yetkilendirilmesi ile ilgili düzenlemeleri\nyapmak, hava alanları hizmetlerinin ulusal mevzuat hükümlerine uygun olarak\nemniyetli ve güvenli bir şekilde yürütülmesini sağlamak üzere gerekli önlemleri\nalmak veya aldırmak, bu önlemlerin uygulamasını denetlemek ve takip etmek. 7) Hava alanı kolaylıkları\nkonusunda uluslararası standartların uygulanmasını sağlamak ve takip etmek. 8) Genel Müdür tarafından verilecek\nbenzeri görevleri yapmak. e) Havacılık Güvenliği\nDaire Başkanlığı: 1) Sivil havacılık güvenliğini\ntehdit eden yasa dışı müdahaleler ile diğer tehlikelerin önlenmesi için gerekli\ntedbirleri almak. 2) Uluslararası güvenlik\nstandartlarının sivil havacılık sektöründe  uygulanması için gerekli\ntedbirleri almak, takip etmek ve denetlemek, uluslararası standartlara uygun\nnitelikte \"Temel Havacılık Güvenliği\" eğitimlerinin periyodik olarak\nverilmesini sağlamak, uygulanmasını takip etmek. 3) Kuraldışı ve kabul edilmeyen\nyolcuların taşınması ile ilgili düzenlemeler yapmak ve denetlemek. 4) Tehlikeli maddelerin hava\nyolu ile taşınması ile ilgili düzenlemeler yapmak ve denetlemek. 5) Hava alanı giriş\nkartlarının usul ve esaslarını belirlemek, basımını yapmak veya yaptırmak,\nücreti karşılığında dağıtımını sağlamak. 6) Hava kargo acentelerini\nyetkilendirmek, buna ilişkin usul ve esasları belirlemek ve güvenlik\nkurallarına uymaları konusunda gerekli düzenlemeleri ve denetimleri yapmak. 7) Genel Müdür tarafından verilecek\nbenzeri görevleri yapmak. f) Sektörel Düzenleme\nve Eğitim Daire Başkanlığı: 1) Sivil havacılık alanında\nuçuş emniyeti ve havacılık güvenliğinin sağlanmasını teminen hava aracı\ntasarımı, üretimi ve işletilmesi ile lisans gerektiren personel, işletme, hava\nalanı, hava trafik yönetimi ve diğer havacılık alanlarındaki mevzuat\nihtiyacının belirlenmesi, ilgili mevzuatın hazırlanması, takibi ve\ngüncellenmesi için gerekli çalışmaları yapmak. 2) Görev ve sorumluluğu\naltında bulunan konularda ihtiyaç duyulan mevzuatı hazırlamak ve bu konuda\ngerekli koordinasyonu sağlamak. 3) Ulusal ve uluslararası\nstandartlara uygun olarak Genel Müdürlüğün ve sektörün sivil havacılıkla ilgili\neğitim politikasını belirlemek ve belirlenen politika doğrultusunda ihtiyacı\ntespit etmek. 4) İhtiyaç duyulan eğitim\nprogramlarını belirlemek ve güncelliğini sağlamak. 5) Genel Müdür tarafından\nverilecek benzeri görevleri yapmak. g) Strateji Geliştirme\nDaire Başkanlığı: 1) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun ve diğer mevzuatla strateji geliştirme ve mali hizmetler birimlerine\nverilen görevleri yerine getirmek. 2) Genel Müdürlük tarafından\nverilecek benzeri görevleri yapmak. ğ) Personel Müdürlüğü: 1) Genel Müdürlüğün insan gücü\npolitikası ve planlaması konusunda çalışmalar yapmak ve tekliflerde bulunmak. 2) Genel Müdürlük personelinin\natama, nakil, sicil, terfi, ücret, emeklilik ve benzeri özlük işlemlerini\nyürütmek. 3) Genel Müdürlüğün eğitim\nplanını hazırlamak, uygulamak ve değerlendirmek. 4) Genel Müdür tarafından\nverilecek benzeri görevleri yapmak. h) Destek Hizmetleri\nMüdürlüğü: 1) Genel Müdürlüğün ihtiyacı\nolan her türlü yapım, satın alma, kiralama, bakım ve onarım, arşiv, sağlık ve\nbenzeri her türlü idarî ve malî hizmetleri yürütmek. 2) Taşınır ve taşınmaz\nkayıtlarını tutmak. 3) Genel Müdürlüğün sivil\nsavunma ve seferberlik hizmetlerini planlamak ve yürütmek. 4) Genel Müdür tarafından\nverilecek benzeri görevleri yapmak. ı) Hukuk Müşavirliği: 1) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak, 2) Genel Müdür tarafından\nverilen diğer görevleri yapmak. Sivil Havacılık Devlet Emniyet Programı MADDE 441/A - (Ek:RG-26/12/2019-30990-CK-55/4\nmd.) (1) Uluslararası Sivil Havacılık Anlaşmasına uygun\nolarak, sivil havacılık alanındaki tüm hizmet sağlayıcıların denetim ve\ngözetimi hususları dâhil olmak üzere ilgili kurum ve kuruluşlarla koordinasyon konularını\nkapsayan Sivil Havacılık Devlet Emniyet Programı Genel Müdürlük tarafından\nhazırlanır. Hazırlanan bu program Bakan tarafından onaylanır ve yürütülür. (2) Uluslararası Sivil Havacılık\nAnlaşmasında yer alan arama ve kurtarma, havacılık haritaları, hava aracı\ntelsiz sistemi ruhsatları, havacılık meteorolojisi hizmetleri, tehlikeli\nmaddelerin havayolu ile taşınması ile ilgili yükümlülüklerin yerine getirilmesi\niçin gerekli koordinasyon, Genel Müdürlük ve ilgili kurum ve kuruluşlar\narasında imzalanacak protokoller ile sağlanır. Teknik denetçiliğe görevlendirme MADDE 442 – (1) Hava\naracı uçuşa elverişlilik, hava aracı bakım ve imalat, personel lisansları, hava\nalanları, hava trafik yönetim hizmetleri, yer hizmetleri, sivil havacılık\ngüvenliği, havacılık işletmeleri, havacılık bakım, sağlık ve eğitim kuruluşları\nile havacılıkla ilgili diğer inceleme ve denetimleri yapmak üzere; havacılıkla\nilgili eğitim görmüş ve uluslararası geçerliliği olan sertifikaya sahip\nGenel  Müdürlük personelinden sivil havacılık alanında en az üç yıl\nçalışmış olanlar teknik denetçi olarak görevlendirilebilir. (2) Teknik denetçi olarak\ngörevlendirileceklerin görev ve yetkileri, çalışma usul ve esasları Genel Müdürlükçe\nçıkarılan yönetmelikle belirlenir. Havacılık Uzmanlığı ve\nHavacılık Uzman Yardımcılığı MADDE 443 – (Mülga:RG-5/2/2019-30677-CK-30/10) İdari hizmet sözleşmeli\npersonel MADDE 444 - (Mülga:RG-5/2/2019-30677-CK-30/10) Sözleşmeli personel MADDE 445-\n(Değişik:RG-5/2/2019-30677-CK-30/11) (1) Genel Müdürlükte, 375\nsayılı Kanun Hükmünde Kararnamenin ek 26 ncı maddesine göre sözleşmeli personel\nistihdam edilebilir. (Mülga ikinci cümle:RG-4/10/2024-32682-C.K.-164/6 md.) Gelirler MADDE 446 – (1) Genel\nMüdürlüğün gelirleri şunlardır: a) Genel Müdürlükçe, bu Bölüm\nve 2920 sayılı Türk Sivil Havacılık Kanunu ve yönetmelikler gereğince verilen\nruhsatlar, sertifikalar, tescil belgeleri, lisanslar, her türlü izin ve diğer\nyetki belgeleri, anılan belgelerin yenilenmesi ile tescil işlemleri\nkarşılığında elde edilecek gelirler. b) Yeterlik belgesini haiz\nsivil havacılık personeli sınavları ve bunların denetimleri için yapılacak\nçalışmalar karşılığında elde edilecek gelirler. c) Genel Müdürlüğün görevi kapsamında\nbulunan ve uluslararası kural ve standartlar ile kanunlar ve yönetmeliklerle\nbelirlenmiş her türlü denetlemelerden elde edilecek gelirler. ç) Genel Müdürlükçe verilecek\nkurs, toplantı, konferans, seminer ve eğitim faaliyetlerinden elde edilecek gelirler. d) Her türlü basılı evrak,\nform ve yayınlardan elde edilecek gelirler. e) Müşavirlik hizmetlerinden\nelde edilecek gelirler. f) Genel Müdürlük lehine\ntakdir edilen ve dağıtıma tabi tutulan bölüm dışında kalan vekâlet ücretleri. g) Genel Müdürlüğün görev\nkapsamında akdettiği sözleşmeler ile yapılan hizmetlerden elde ettiği gelirler. ğ) Devlet Hava Meydanları\nİşletmesi Genel Müdürlüğü ile Genel Müdürlük arasında yapılacak protokol çerçevesinde\nEurocontrol gelirlerinden alınacak pay. (2) Genel Müdürlük gelirlerinin\ngiderlerini karşılaması esastır. Gelirlerin giderleri karşılayamaması halinde\ndoğabilecek açık, genel bütçeden karşılanabilir. (3) Gelirlerin tahsil zaman ve\nyöntemleri, Genel Müdürlükçe hazırlanıp Bakanlıkça onaylanacak yönetmelikle\nbelirlenir. Anlaşmalarla hizmet yapma,\nsınavlar, denetlemeler MADDE 447 – (1) Genel\nMüdürlük, görev kapsamı içinde kalmak kaydıyla bedeli karşılığında\nsözleşmelerle hizmet yapmaya veya yaptırmaya yetkilidir. (2) Genel Müdürlük,\ngörev ve yetki kapsamı içinde bulunan, yeterlik belgesini haiz veya yeni belge\nalacak sivil havacılık personelinin sınavları ve bunların denetimleri ile sivil\nhavacılık işletmelerinin uluslararası sivil havacılık kural ve standartları,\nkanunlar, Cumhurbaşkanlığı kararnameleri ve yönetmelikler ile belirlenmiş her\ntürlü denetim, yetkilendirme, ruhsat, sertifika ve lisans hizmetlerini Bakanlık\nonayı ile belirlenecek ücretler karşılığında yapar. (3) Genel Müdürlük,\nikinci fıkra kapsamında yapacağı denetimleri bağımsız denetim kuruluşlarına ve\nteknik gözetim şirketlerine yaptırabilir. Bu bağımsız denetim kuruluşları ve\nteknik gözetim şirketleri ile bunlar tarafından denetimle görevlendirilecek\npersonelin sahip olması gereken nitelikler ve denetime ilişkin usul ve esaslar\nGenel Müdürlükçe çıkarılan yönetmelikle belirlenir. OTUZİKİNCİ BÖLÜM Spor Toto Teşkilat Başkanlığı Amaç MADDE 448 – (1) Bu\nBölümün amacı; yurt içinde ve yurt dışında spor müsabakaları üzerine sabit\nihtimalli ve müşterek bahis oyunlarını oynatmak üzere Gençlik ve Spor\nBakanlığına bağlı, tüzel kişiliği haiz Spor Toto Teşkilat Başkanlığının kuruluş\nve görevlerine ilişkin usul ve esasların düzenlenmesidir. Teşkilat MADDE 449 – (1)\nTeşkilat Başkanlığının merkez teşkilatı; Teşkilat Başkanı, iki Başkan\nYardımcısı, Teşkilat Müdürü, Yönetim Kurulu ile hizmet birimlerinden oluşur. [114] Teşkilat\nBaşkanlığı MADDE 450 – (1) Teşkilat Başkanlığının görev ve yetkileri şunlardır: a) Yurt içinde ve yurt dışında\nyapılan her türlü spor müsabakası üzerine yurt içinde ve yurt dışında spora\ndayalı bahis ve şans oyunları düzenlemek, denetim ve gözetimi altında\ndüzenletmek, bunlara ilişkin her türlü izni vermek ve sözleşmeyi yapmak. b) Spora dayalı bahis ve şans\noyunlarına yönelik mevzuata aykırı iş ve eylemlerin önlenmesi için gerekli\ndenetimleri yapmak, faaliyetlerde bulunmak ve tedbirleri almak. c) Fikrî ve sınaî mülkiyet\nkonusu her türlü eser ve hakkı edinmek, satın almak, satmak, kiraya vermek,\nkiralamak, kullanmak, paylaşmak ve bunlara ilişkin her türlü sözleşmeyi yapmak. ç) Spora dayalı bahis ve şans\noyunlarının kamu yararına ve sosyal amaçlara uygun olarak düzenlenmesi ve\ngelişmesini sağlayacak politikalar belirlemek ve uygulamak. d) Spora dayalı bahis ve şans\noyunları düzenlenmesine ilişkin uluslararası gelişmeleri takip etmek, ilgili\nkuruluşlara üye olmak, katkı ve katılım payları ödemek ve bu kuruluşlarla\nişbirliği yapmak. e) İzinsiz olarak spora dayalı\nbahis ve şans oyunları düzenleyen, başbayilik veya bayilik faaliyetinde bulunan\nveya kurallara aykırı hareket eden gerçek ve tüzel kişilere uygulanacak\nyaptırımlara ilişkin esasları belirlemek ve bunlar hakkında ilgili mevzuatı\nuyarınca gerekli yasal işlemleri yapmak. f) Spor kulübü kurmak ve\nmevcut spor kulüplerini satın almak veya devralmak. g) Spora dayalı bahis ve şans\noyunları düzenleme faaliyetinin gelişmesini sağlayacak tedbirleri almak ve bu\nkonuda yapılması gerekli düzenlemeleri Gençlik ve Spor Bakanlığına önermek. (2) Teşkilat Başkanlığı spora\ndayalı bahis ve şans oyunlarının düzenlenmesi ve düzenletilmesinde tek\nyetkilidir. Gençlik ve Spor Bakanlığının izin veya onayıyla spora dayalı bahis\nve şans oyunlarının düzenlenmesi, denetim ve gözetimi altında düzenletilmesi,\noynatılması, gerekli altyapı ve organizasyonun sağlanması ve yürütülmesi için\ngerçek ve tüzel kişilerle sözleşme yapabilir. Yönetim Kurulu MADDE 451 – (1) Yönetim\nKurulunun görev ve yetkileri şunlardır: a) Spora dayalı bahis ve şans\noyunlarının düzenlenmesine ilişkin kararları almak. b) Spora dayalı bahis ve şans\noyunları düzenleme faaliyetinin gelişmesini sağlayacak kararlar almak, bu\nkonuda çalışma programları hazırlamak. c) Bayiliklerin nerede\nkurulacağını ve sayısını tespit etmek. ç) Bayilerle yapılacak\nsözleşmelerin esasları ile bayilere verilecek komisyon ve teşvik primi\noranlarını tespit etmek. d) Bu maddede belirtilen görevlerin\nyaptırılmasına ilişkin ilkeleri tespit etmek. e) Başbayi ile yapılacak\nsözleşmelerin esasları ile komisyon ve teşvik primi dâhil olmak üzere ihale\nkıstaslarını tespit etmek. f) Personel kadrolarının adet\nve nitelikleri ile bunlardan Yönetim Kurulu kararı ile atanacakları tespit\netmek. g) Açıktan atama, fesih ve\ngörevden alma kararlarını almak. ğ) Uygun görülecek yerlerde temsilcilikler\nkurulmasına ve gerektiğinde kapatılmasına karar vermek. h) Yıllık bütçeyi ve kesin\nhesapları incelemek ve onaylamak, gerektiği hallerde bütçenin bölümleri\narasında aktarma yapmak veya ödenek eklemek. ı) Aylık hesapları incelemek\nve onaylamak. i) Teşkilat Başkanlığınca\nhazırlanmış yönetmelik tasarılarını inceleyerek görüş bildirmek. j) Gençlik ve Spor\nBakanlığınca veya Teşkilat Başkanlığınca gerek görülecek diğer hususlar\nhakkında karar vermek veya görüş bildirmek. k) (Ek:RG-5/2/2019-30677-CK-30/13) Teşkilat Başkanlığınca yapılacak her türlü duyuru ile reklamların konusunu\nve bedelini belirlemek. (2) (Ek:RG-5/2/2019-30677-CK-30/13) (İptal fıkra:Anayasa Mahkemesinin 30/11/2022 tarihli ve E.:2019/38;\nK.:2022/148 sayılı Kararı ile) (Yeniden düzenleme:RG-25/12/2024-32763-CK-167/1) Yönetim Kurulu beş üyeden oluşur. Gençlik ve Spor Bakanı, Yönetim Kurulunun\nbaşkanıdır. Bakan ve Teşkilat Başkanı Yönetim Kurulunun tabii üyeleridir. Diğer\nüç üye Bakan tarafından iki yıl için görevlendirilir. Görev süresi sona eren\nüyeler tekrar görevlendirilebilir. Yönetim Kurulu üyesi olarak görevlendirilecek\nkişilerin en az dört yıllık yükseköğrenim mezunu olması şarttır. Yönetim\nKurulu, haftada en az bir defa ve Bakanın uygun göreceği zamanlarda toplanır.\nToplantı ve karar yeter sayısı üçtür. Mazeretsiz veya izinsiz olarak üst üste\nüç toplantıya katılmayanların üyelikleri kendiliğinden sona erer. Mazeretin\nkabul edilip edilmemesine Yönetim Kurulu karar verir. Bakanın bulunmadığı\ntoplantılarda Yönetim Kuruluna Teşkilat Başkanı başkanlık eder. Yönetim Kurulu\nkararları, Bakan onayı ile yürürlüğe girer. Hizmet birimleri MADDE 452 – (1)\nTeşkilat Başkanlığının hizmet birimleri şunlardır: a) Teşkilat Müdürlüğü. b) Organizasyon ve Reklam\nŞube Müdürlüğü. c) Bayilik Şube Müdürlüğü. ç) Muhasebe Şube\nMüdürlüğü. d) Bilgi İşlem Şube Müdürlüğü. e) Personel Şube\nMüdürlüğü. f) Destek Hizmetleri Şube\nMüdürlüğü. g) Bayi Kontrolörlüğü\nŞube Müdürlüğü. ğ) Basın ve Halkla\nİlişkiler Şube Müdürlüğü. h) Matbaa Şube Müdürlüğü. ı) Hukuk Müşavirliği. i) Teşkilat Başkanlığı\nBaşmüşavirleri ile Müşavirler. Teşkilat Müdürlüğü MADDE 453 – (1)\nTeşkilat Müdürlüğünün görevleri şunlardır: a) Teşkilat Başkanlığının\ngörev alanına giren konularda strateji teklifleri geliştirmek, bunlara uygun\namaç ve hedefler belirlemek, belirlenen stratejiler doğrultusunda uygulamayı\nizlemek ve değerlendirmek, sonuçlar hakkında Teşkilat Başkanına bilgi vermek. b) Teşkilat Başkanlığının\ngörev alanına giren konularda performans ve kalite ölçütleri geliştirmek ve bu\nkapsamda verilecek diğer görevleri yerine getirmek. c) Teşkilat Başkanlığının\nyönetim, hizmet ve faaliyetleriyle ve performansla ilgili bilgi ve verileri\nistatistik teknik yöntemlerini de kullanarak toplamak, geliştirmek, tasnif\netmek, analiz ve değerlendirmelerini yapmak, yorumlamak, ileriye dönük\ntahminlerde bulunmak, elde edilen sonuçları Teşkilat Başkanına sunmak. ç) Yıllık faaliyet raporlarını\nhazırlamak. d) Teşkilat Başkanlığının\ngörev alanına giren konularda, hizmetleri etkileyecek dış faktörleri incelemek,\nkurum içi kapasite araştırması yapmak, hizmetlerin etkinliğini ve tatmin\ndüzeyini analiz etmek ve genel araştırmalar yapmak. e) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. Organizasyon ve Reklam Şube\nMüdürlüğü MADDE 454 – (1)\nOrganizasyon ve Reklam Şube Müdürlüğünün görevleri şunlardır: a) Teşkilat Başkanlığının\norganizasyon ve reklam faaliyetlerini yürütmek. b) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. Bayilik Şube Müdürlüğü MADDE 455 – (1) Bayilik\nŞube Müdürlüğünün görevleri şunlardır: a) Bayi müracaatlarını\ndeğerlendirerek uygun görülen kişilerle sözleşme işlemlerini yapmak ve\nruhsatlarını düzenlemek, bayi listelerini sürekli izleyerek bayi sayılarındaki\ndeğişiklikleri takip ve tespit etmek. b) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. Muhasebe Şube Müdürlüğü MADDE 456 – (1)\nMuhasebe Şube Müdürlüğünün görevleri şunlardır: a) Teşkilat Başkanlığının\ntahsilat, tahakkuk, harcama ve ödeme ile ilgili işlerini yapmak ve muhasebesini\nyürütmek. b) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. Bilgi İşlem Şube Müdürlüğü MADDE 457 – (1) Bilgi\nİşlem Şube Müdürlüğünün görevleri şunlardır: a) Teşkilat Başkanlığının ve\nbayilik teşkilatının bilgi işlem altyapısını tasarlamak, kurmak ve işler halde\ntutmak. b) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. Personel Şube Müdürlüğü MADDE 458 – (1)\nPersonel Şube Müdürlüğünün görevleri şunlardır: a) Teşkilat Başkanlığının\npersoneli ile ilgili iş ve işlemleri yürütmek. b) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmaktır. Destek Hizmetleri Şube Müdürlüğü MADDE 459 – (1) Destek\nHizmetleri Şube Müdürlüğünün görevleri şunlardır: a) Teşkilat Başkanlığının ve\ndiğer birimlerin gereksinim duyduğu ve yönetmelikte öngörülecek veya Teşkilat\nBaşkanı tarafından istenecek destek hizmetlerini sağlamak. b) Teşkilat Başkanı tarafından\nverilen diğer görevleri yürütmek. Bayi Kontrolörlüğü Şube\nMüdürlüğü MADDE 460 – (1) Bayi\nKontrolörlüğü Şube Müdürlüğünün görevi, bayilik teşkilatının mevzuata uygun ve\ndüzenli şekilde işlemesi için gerekli olan ve yönetmelikte öngörülecek veya\nTeşkilat Başkanı tarafından istenecek denetim ve kontrolleri yapmaktır. Basın ve Halkla İlişkiler\nŞube Müdürlüğü MADDE 461- (1) Basın ve\nHalkla İlişkiler Şube Müdürlüğünün görevi, Teşkilat Başkanlığının basın ve\nhalkla ilişkiler konularındaki görevleri ile yönetmelikte öngörülecek veya\nTeşkilat Başkanı tarafından verilecek diğer görevleri yapmaktır. Matbaa Şube Müdürlüğü MADDE 462 – (1) Matbaa\nŞube Müdürlüğünün görevi, Teşkilat Başkanlığının her türlü baskı işleri ile\nmatbaa hizmetlerini yürütmek ve yönetmelikte öngörülecek veya Teşkilat Başkanı\ntarafından verilecek diğer görevleri yapmaktır. Hukuk Müşavirliği MADDE 463 – (1) Hukuk\nMüşavirliğinin görevleri şunlardır: a) Teşkilat\nBaşkanlığının taraf olduğu davaları ve icra takiplerini yürütmek. b) Teşkilat Başkanlığınca\nhizmet satın alma yoluyla temsil ettirilen dava ve icra işlemlerini takip ve\nkoordine etmek. c) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. (2) (Ek:RG-5/2/2019-30677-CK-30/14) Hukuk Müşavirliğince takip edilerek sonuçlandırılan dava ve icra işleri\nsonucunda mahkemeler ve icra müdürlüklerince Teşkilat Başkanlığı lehine\nhükmolunup tahsil edilen vekâlet ücreti, Hukuk Müşavirliğinde görev yapan\navukatlar, hukuk müşavirleri ve Hukuk Birimi Amiri arasında eşit olarak\ndağıtılır. Ödenecek vekâlet ücretinin tutarı, Gençlik ve Spor Bakanlığı Hukuk\nHizmetleri Genel Müdürlüğünde görev yapan avukatlar için öngörülen üst sınırı\naşamaz. Başmüşavirlik ve Müşavirlik MADDE 464 – (1)\nTeşkilat Başkanlığı Başmüşavirliği ve Müşavirliği görevleri şunlardır: a) Teşkilat Başkanı tarafından\nistenen konuları inceleyerek rapor ve görüş hazırlamak ve Teşkilat Başkanına\ndanışmanlık yapmak. b) Teşkilat Başkanlığının\ngörev ve yetkileri ile ilgili konularda yönetmelikte öngörülecek veya Teşkilat\nBaşkanı tarafından verilecek diğer görevleri yapmak. Bahis hasılatı ve bütçeye\nödenek kaydetme MADDE 465 – (1) Müşterek\nbahis hasılatı iştirakçilerin kolon başına ödeyecekleri iştirak bedellerinin\ntoplamından oluşur. Bu hasılattan zaruri masraf karşılıkları çıktıktan sonra\nbakiyenin ne miktarının kazanan bilet sahiplerine, ne miktarının Gençlik ve\nSpor Bakanlığına ait olacağı bir yönetmelikle tespit olunur. (2) Kupon bedeli tahsilatı\nzaruri masraf karşılıklarına ilave edilir. Her nevi Spor Toto gelirinin\nbankalarda muhafazası sonucu elde edilecek faiz gelirleri yılsonunda zaruri\nmasraf karşılıkları hesabına devredilir. (3) Birinci ve ikinci fıkra\ngereğince Gençlik ve Spor Bakanlığınca temin olunan meblağın tamamı her\nnevi spor saha ve tesisleri vücuda getirmek, idamelerini sağlamak, her türlü\nspor alet, vasıta ve malzemesi tedarik etmek ve her çeşit spor faaliyetlerinde\nbulunmak gibi Türk sporunun gelişmesine yararlı işlere sarf edilmek üzere\nBakanlığın bütçesine özel gelir ve ödenek kaydolunur. İş mevzuatına tabi personel\nistihdamı MADDE 466 – (1)\nTeşkilat Başkanlığında,  27/6/1989 tarihli ve 375 sayılı Kanun Hükmünde\nKararnamenin ek 28 inci maddesine göre iş mevzuatı çerçevesinde personel\nistihdam edilir. Geçici görevlendirme MADDE 467 – (1) Teşkilat\nBaşkanlığında, 375 sayılı Kanun Hükmünde Kararnamenin ek 25 inci maddesine göre\ngeçici görevlendirme yapılabilir. Düzenleme\ngörev ve yetkisi MADDE\n468 – (1) Teşkilat Başkanlığı görev, yetki ve sorumluluk alanına giren\nkonularda idarî düzenlemeler yapabilir. (2) Aşağıdaki hususlar yönetmelikle\ndüzenlenir: a) Spor müsabakalarına dayalı\nsabit ihtimalli ve müşterek bahis oyunlarının oynatılması, oyun planı, ikramiye\nödeme usulü, başta bayilik verilmesi olmak üzere bayiler hakkındaki tüm\nişlemler ve oyunların oynatılması ile ilgili usul ve esaslar. b) Sabit ihtimalli ve müşterek\nbahis oyun programlarında yer alanlara ödenecek isim haklarına ilişkin usul ve\nesaslar. c) Teşkilat Başkanlığı\nbirimleri ile temsilciliklerin görev, yetki ve sorumluluklarına ilişkin usul ve\nesaslar. ç) Teşkilat Başkanlığına ait\ngelirlerin ve alacakların tahsili, giderlerin ve borçların hak sahiplerine ödenmesi,\npara ve parayla ifade edilebilen değerler ile emanetlerin alınması, saklanması,\nilgililere verilmesi, gönderilmesi ve diğer tüm mali işlemlerin kayıtlarının yapılması\nve raporlanmasına dair muhasebe hizmetlerine ilişkin usul ve esaslar. d) Teşkilat Başkanlığı ile\nGençlik ve Spor Bakanlığı ve bağlı kuruluşlarının hizmet ve faaliyetleri veya\nbunların kurumsal tanıtımı konusunda Teşkilat Başkanlığınca yapılacak her türlü\nduyuru ve reklamlar ile bu kapsamda yapılacak harcamalar hakkında uygulanacak\nusul ve esaslar. e) Sabit ihtimalli ve müşterek\nbahisler ile şans oyunlarına iştirak edeceklerin ehliyet şartları ve iştirak\noranları hakkındaki usul ve esaslar. f) (Ek:RG-5/2/2019-30677-CK-30/15) Teşkilat Başkanlığına ait taşınır malların kaydı, muhafazası ve kullanımı ile\ntaşınır yönetim sorumlularının belirlenmesi ve taşınırların kamu kurum ve\nkuruluşlarına bedelsiz devri ile tahsisine ilişkin usul ve esaslar. OTUZÜÇÜNCÜ BÖLÜM Türkiye Su Enstitüsü Amaç ve kapsam MADDE 469 ‒ (1)\nBu Bölümün amacı, Türkiye Su Enstitüsünün kuruluş ve teşkilatı ile görev ve\nyetkilerine ilişkin usul ve esasları düzenlemektir. (2) Bu Bölümde belirtilen\ngörevleri gerçekleştirmek amacıyla kamu tüzel kişiliğini haiz Tarım ve Orman\nBakanlığına bağlı, özel bütçeli Türkiye Su Enstitüsü kurulmuştur. Enstitünün\nkısa adı “SUEN”dir. Enstitünün merkezi İstanbul’dadır. Görevler MADDE 470 ‒ (1)\nEnstitünün görevleri şunlardır: a) Su ile ilgili, geleceğe\nyönelik yapılacak çalışmaların yönlendirilmesi, takip edilmesi, ülkemizin kısa\nve uzun dönemli su yönetimi stratejisinin geliştirilmesi, su yönetimi\nile ilgili görev yapmakta olan kurum ve kuruluşlar arasında eşgüdüm\nsağlanmasına yönelik bilgi üretmek. b) Su ile ilgili ulusal ve\nuluslararası kuruluşların çalışma, bilgi üretimi ve istatistik faaliyetleri ile\ndiğer dış gelişmeleri takip etmek. c) Ulusal ve uluslararası su\nsektörünün işbirliği içinde çalışması için gerekli faaliyetleri yürütmek,\nçalışmalarıyla ulusal ve uluslararası su sektöründe temayüz etmiş kurum ve\nkişiler ile gerektiğinde projelerde beraber çalışmak. ç) Sürdürülebilir su\npolitikalarının geliştirilmesi ve küresel su meselelerinin çözülmesi yönünde\nstratejiler üretilmesi için gerekli imkân ve araçların geliştirilmesine katkı\nsağlamak. d) Ulusal ve uluslararası su\npolitikaları geliştirmek amacıyla bilimsel araştırmalar yapmak ve bunların\nyapılmasını desteklemek. e) (Değişik:RG-8/4/2020-31093-CK-58/10) Su konusundaki uluslararası ve bilimsel gelişmelerin takibi, bilgi üretimi\nve paylaşımı, bu sahadaki uzmanların yetiştirilebilmesi gibi maksatlarla ulusal\nve uluslararası seminer, sempozyum, kurs, konferans ve benzeri faaliyetler ve\nbelge ile değerlendirilecek teorik ve/veya uygulamalı eğitim ve öğretim\nprogramlarını düzenlemek, uygulamak veya bunlara katkı sağlamak. f) (Değişik:RG-8/4/2020-31093-CK-58/10\nmd.) Enstitünün görev alanına giren konularda Türkçe veya yabancı dillerde\nsüreli ve süresiz yayınlar çıkarmak. g) Uluslararası su hukukuna ilişkin\nçalışmalar yapmak. ğ) Su kaynaklarının sürdürülebilir\nkalkınma ve yenilenebilir enerji üretimi amacıyla kullanılması ilkelerinin\nbelirlenmesine yönelik bilgi üretmek. h) Enstitünün görev alanına\ngiren konularda, yabancı kurum ve kuruluşlarla işbirliği yapmak. Teşkilat MADDE 471 ‒ (1)\nEnstitü teşkilatı; Yönlendirme Komitesi, Yönetim Kurulu ve Enstitü\nBaşkanlığından oluşur. Yönlendirme Komitesi [115] MADDE 472 ‒ (1) Yönlendirme Komitesi, Tarım ve Orman Bakanının başkanlığında , Sanayi\nve Teknoloji, Çevre, Şehircilik ve İklim Değişikliği, Dışişleri, Enerji ve\nTabii Kaynaklar, İçişleri, Sağlık, Tarım ve Orman Bakanlığı Bakan yardımcıları,\nDevlet Su İşleri Genel Müdürü, Su Yönetimi Genel Müdürü, Meteoroloji Genel\nMüdürü , Türkiye Bilimsel ve Teknolojik Araştırma Kurumu Başkanı , Enstitü Başkanı ile Tarım ve Orman Bakanlığınca belirlenecek iki üniversite\nöğretim üyesi veya sivil toplum kuruluşu temsilcisinden oluşur. (2) Yönlendirme Komitesi,\nEnstitünün hedef ve stratejileri ile çalışma ilkelerini belirler. (3) Yönlendirme Komitesi,\nyılda en az bir defa olmak üzere Enstitü Başkanlığının hazırladığı gündemle\nYönlendirme Komitesi Başkanının daveti üzerine toplanır. Yönlendirme Komitesi,\ntoplantıya katılan üyelerinin salt çoğunluğu ile karar verir. Yönetim Kurulu [116] MADDE 473 ‒ (1)\nYönetim Kurulu; Tarım ve Orman Bakanlığı Bakan Yardımcısının Başkanlığında,\nEnstitü Başkanı, Enstitü Başkan Yardımcısı, Politika Geliştirme Koordinatörü,\nProje Geliştirme ve Uygulama Koordinatörü ile Çevre, Şehircilik ve İklim Değişikliği\nBakanlığı, Dışişleri Bakanlığı, Enerji ve Tabii Kaynaklar Bakanlığı, Su\nYönetimi Genel Müdürlüğü, Devlet Su İşleri Genel Müdürlüğü, Meteoroloji Genel\nMüdürlüğü ve Türkiye Bilimsel ve Teknolojik Araştırma Kurumu temsilcilerinden\noluşur. (2) Yönetim Kurulunun görev ve\nyetkileri şunlardır: a) Yönlendirme Komitesinin\nbelirlediği hedef, strateji ve ilkelere uygun olarak karar almak. b) Enstitünün idari, mali ve\nteknik yönden düzenli, verimli ve etkin faaliyette bulunabilmesi için gerekli\ntedbirleri almak. c) Enstitünün, personel\ndeğerlendirme kriterlerini, iş tanımlarını, görevlere karşılık gelen pozisyonları\ngörüşerek karara bağlamak. ç) Enstitünün yıllık\nprogramını ve bütçe teklifini onaylamak. d) Enstitünün yurt içindeki\nulusal kuruluşlarla işbirliği yapması ve bu kuruluşlara üye olması için karar\nalmak. e) Enstitünün ilgili mevzuat\nhükümleri uyarınca yurt dışındaki uluslararası kuruluşlara üye olmasına,\nbunlarla ve yurt içindeki kuruluşlarla işbirliği yapmasına karar vermek. f) Enstitü Başkanlığının ve birimlerinin\nçalışma usul ve esasları, görev ve yetkilerine ilişkin düzenlemeleri yürürlüğe koymak. g) Mevzuatla verilen diğer görevleri\nyapmak. (3) (Değişik:RG-8/4/2020-31093-CK-58/11) Yönetim Kurulu, altı ayda bir olmak üzere Enstitü Başkanının daveti üzerine\nolağan toplanır ve toplantıya katılanların salt çoğunluğu ile karar verir.\nYönetim Kurulu, olağan toplantılar dışında gerekli görülen hallerde Başkanın\nçağrısı üzerine de toplanabilir. Başkanlık MADDE 474 ‒ (1) Enstitü Başkanlığı, Enstitünün yürütme organı olup Başkan ve Başkan\nYardımcısı ile Politika Geliştirme Koordinatörlüğü, Proje Geliştirme ve\nUygulama Koordinatörlüğü, Eğitim ve Yayın Koordinatörlüğü ve İdari ve Mali\nİşler Koordinatörlüğü birimlerinden oluşur. Enstitü Başkanı, Enstitünün idari birimlerinin\nen üst amiridir. [117] [ (2) Enstitü Başkanının görev\nve yetkileri şunlardır: a) Başkanlık hizmetlerini\nmevzuata, Enstitünün amaçlarına, stratejik planına, performans kriterlerine ve\nhizmet kalite standartlarına uygun olarak yürütmek ve Enstitü organları ile\nBaşkanlık arasında koordinasyon sağlamak. b) Enstitüyü temsil etmek. c) Yönetim Kurulunun aldığı\nkararları uygulamak. ç) Enstitü personelinin atama\nişlemlerini yürütmek. d) Enstitünün yıllık çalışma\nraporu, araştırma ve iş programı ile bütçesini hazırlamak. e) Yapılacak bağışları kabul\netmek, sponsorluk ile ilgili faaliyetleri yürütmek. f) Yönetim Kurulu\ntoplantılarının gündemini belirlemek. g) Yönetim Kurulu ve\nYönlendirme Komitesi tarafından verilen benzeri görevleri yapmak. ğ) Mevzuatla verilen diğer\ngörev ve hizmetleri yapmak. (3) Başkana yardımcı olmak\nüzere bir Başkan Yardımcısı atanır. Başkan Yardımcısı, Başkan tarafından\nverilen görevleri yerine getirir ve Başkana karşı sorumludur. (4) Yönlendirme Komitesinin ve\nYönetim Kurulunun sekretarya işleri Enstitü Başkanlığı tarafından yürütülür. Koordinatörlüklerin\ngörevleri MADDE 474/A - (Ek:RG-8/4/2020-31093-CK-58/13) (1) Koordinatörlüklerin\ngörevleri şunlardır: a) Politika Geliştirme\nKoordinatörlüğü: 1) Su ile ilgili, geleceğe\nyönelik yapılacak çalışmaların yönlendirilmesi, takip edilmesi, ülkemizin kısa\nve uzun dönemli su yönetimi stratejisinin geliştirilmesi, su yönetimi ile\nilgili görev yapmakta olan kurum ve kuruluşlar arasında eşgüdüm sağlanmasına\nyönelik bilgi üretmek. 2) Sürdürülebilir su\npolitikalarının geliştirilmesi ve küresel su meselelerinin çözülmesi yönünde\nstratejiler üretilmesi için gerekli imkân ve araçların geliştirilmesine katkı\nsağlayacak araştırmalar yapmak. 3) Su ile ilgili ulusal ve\nuluslararası kuruluşların çalışma, bilgi üretimi ve istatistik faaliyetleri ile\ndiğer dış gelişmeleri takip etmek. 4) Enstitü tarafından\ndüzenlenen ulusal ve uluslararası forum, konferans, toplantı, seminer,\nsempozyum ve benzeri faaliyetlerin koordinasyonunu sağlamak. 5) Uluslararası su hukukuna\nilişkin çalışmalar yapmak. 6) Su kaynaklarının sürdürülebilir\nkalkınma ve yenilenebilir enerji üretimi amacıyla kullanılması ilkelerinin\nbelirlenmesine yönelik çalışmalar yapmak. 7) Enstitü Başkanı tarafından\nverilen benzeri görevleri yapmak. b) Proje Geliştirme ve\nUygulama Koordinatörlüğü: 1) Enstitünün görev alanına\ngiren konularda yurtiçi ve yurtdışı proje tekliflerinin hazırlanmasını ve\nyürütülmesini koordine etmek ve izlemek. 2) Bilimsel araştırmalar\nyapmak ve araştırma çıktı ve sonuçlarının ulusal ve uluslararası su\npolitikalarına katkı sağlaması ve yayımlanması için ilgili koordinatörlükleri\ndesteklemek. 3) Yürütülen projelere dair\ngerekli kayıtları tutmak ve projelerin ilerleme ve sonuçlarına ilişkin\nraporları hazırlamak. 4) Enstitü Başkanı tarafından\nverilen benzeri görevleri yapmak. c) Eğitim ve Yayın\nKoordinatörlüğü: 1) Enstitünün görev alanına\ngiren konularla alakalı ulusal ve uluslararası düzeyde eğitim programlarının\nplanlanması ve uygulanması çalışmalarını yürütmek. 2) Enstitü personelinin\nyetiştirilmesi, eğitilmesi ve bilgi düzeylerinin yükseltilmesi için gerekli\nprogramları planlamak, geliştirmek ve uygulamak; hizmet içi eğitim programları\nhazırlamak ve yürütülmesini sağlamak. 3) Enstitünün görev alanına\ngiren konularda yazılı, işitsel ve görsel dokümanların basım ve yayımını\nsağlamak, yapılacak yayınlar hakkında ilgili kamu kurum ve kuruluşları ile özel\nkuruluşlarla işbirliği yapmak. 4) Enstitünün görev alanıyla\nilgili her türlü bilgi ve belgeyi toplamak, değerlendirmek, yayımlamak, film,\nslayt, fotoğraf ve benzeri belgeleri hazırlamak, hazırlatmak, bu alandaki\narşiv, dokümantasyon ve kütüphane hizmetlerini yürütmek. 5) Enstitü Başkanı tarafından\nverilen benzeri görevleri yapmak. ç) İdari ve Mali İşler\nKoordinatörlüğü: 1) Enstitünün mali işlerle\nilgili hizmetlerini yürütmek. 2) Stratejik planlama ile\nilgili tüm iş ve işlemlerin koordinasyonunu yapmak. 3) Enstitü birimlerinin\nbelirlenen performans, verimlilik ve kalite ölçütlerine uyumunu değerlendirmek,\nkoordine etmek ve üst yöneticiye sunmak. 4) Enstitü faaliyetleri ile\nilgili bilgi ve verileri toplamak, analiz etmek ve faaliyet raporu\nçalışmalarını koordine etmek. 5) Enstitünün yapım, satın\nalma, kiralama, bakım ve onarım, sağlık ile diğer idari hizmetlerini yürütmek,\ntaşınır ve taşınmaz kayıtlarını tutmak. 6) Bilişim altyapısının kurulumu,\nbakımı, ikmali, geliştirilmesi ve güncellenmesi ile ilgili işleri yürütmek,\nhaberleşme güvenliğini sağlamak. 7) Enstitü personelinin özlük\niş ve işlemlerini yürütmek. 8) Enstitünün genel evrak ve\narşiv faaliyetlerini düzenlemek ve yürütmek. 9) Enstitü Başkanı tarafından\nverilen benzeri görevleri yapmak. Geçici ve sürekli kurullar\nile çalışma grupları MADDE 475 ‒ (1) Enstitü; görev alanına giren konularla ilgili olarak çalışmalarda bulunmak\nüzere bakanlık, kamu kurum ve kuruluşları, meslek odaları, özel sektör\ntemsilcileri, özel hukuk hükümlerine tabi kuruluşlar, sivil toplum kuruluşları\nve konu ile ilgili uzmanların katılımı ile geçici ve sürekli kurullar ile\nçalışma grupları oluşturabilir. Personel ve mali haklara\nilişkin hükümler MADDE 476 – (1)\nEnstitüde, ilgisine göre 27/6/1989 tarihli ve 375 sayılı Kanun Hükmünde\nKararnamenin ek 26 ncı ve ek 27 nci maddelerine göre personel istihdam\nedilebilir. Geçici veya belli bir ihtisas gerektiren nitelikteki hizmetler\nBaşkanlıkça tespit ve tayin edilir. (2) (Mülga:RG-11/10/2022-31980-CK-110/6\nmd.) (3) (Mülga:RG-11/10/2022-31980-CK-110/6\nmd.) (4) Enstitüde proje ve\naraştırma süresi ile sınırlı olarak diğer kamu kurum ve kuruluşlarından proje\nve araştırmaların gerektirdiği niteliklere sahip yeterli sayıda personel 375\nsayılı Kanun Hükmünde Kararnamenin ek 25 inci maddesine göre\ngörevlendirilebilir. Gelirler MADDE 477 ‒ (1)\nEnstitünün gelirleri şunlardır: a) Genel bütçeden yapılacak\nyardımlar. b) Enstitü faaliyetlerinden\nelde edilen gelirler. c) Yayın ve patent gelirleri. ç) Her türlü yardım ve\nbağışlar. d) Enstitünün sahip olduğu\ntaşınır, taşınmaz ve haklardan elde edilen gelirler. e) Enstitü gelirlerinin\nnemalandırılması sonucu elde edilen gelirler ve diğer gelirler. OTUZDÖRDÜNCÜ BÖLÜM Tapu ve Kadastro Genel Müdürlüğü Amaç [118] MADDE 478 – (1) Bu\nBölümün amacı; mülkiyet hakkını tespit etmek üzere taşınmazların kadastro\nçalışmalarını planlamak, yürütmek, yenilenmesini ve güncellenmesini sağlamak,\ntapu sicillerini oluşturmak, arşivlenerek korunmasını sağlamak, toplu değerleme\nfaaliyetlerini düzenlemek ve yürütmek, harita yapmak, üretim standartlarını\ntespit etmek ve arşivlenmesini sağlamak üzere Çevre, Şehircilik ve İklim\nDeğişikliği Bakanlığına bağlı Tapu ve Kadastro Genel Müdürlüğünün kuruluş,\ngörev, yetki ve sorumlulukları ile teşkilatlanmasına ilişkin usul ve esasları\ndüzenlemektir. [119] Tanımlar [120] MADDE 479 – (1) Bu\nBölümün uygulanmasında; a) Bakan: Çevre, Şehircilik ve\nİklim Değişikliği Bakanını, b) Bakanlık: Çevre, Şehircilik\nve İklim Değişikliği Bakanlığını, c) Genel Müdür: Tapu ve\nKadastro Genel Müdürünü, ç) Genel Müdürlük: Tapu ve\nKadastro Genel Müdürlüğünü, d) Kurul: Tapu ve Kadastro\nKurulunu, ifade eder. Genel Müdürlüğün görev ve yetkileri [121] MADDE 480 – (1) Genel\nMüdürlüğün görev ve yetkileri şunlardır: a) Devletin sorumluluğu altındaki\ntapu sicillerinin düzenli bir biçimde tutulmasını, taşınmazlarla ilgili her\ntürlü akitli ve akitsiz tapu işlemleri ile tescil işlerinin yapılmasını, siciller\nüzerindeki değişikliklerin takibini, denetlenmesini, sicil ve belgelerin\narşivlenerek korunmasını sağlamak. b) Ülkenin kadastrosunu\nyapmak, değişiklikleri takip etmek, tapu planlarının yenilenmesini ve\ngüncellenmesini sağlamak, bunlara ilişkin kontrol ve denetim hizmetlerini\nyürütmek. c) Büyük ölçekli kadastral ve\ntopografik haritaların üretilmesi amacı ile jeodezik altyapı, havadan fotoğraf\nalımı, 1/5000 ve daha üst ölçekli fotogrametrik ve yersel harita üretim\nhizmetlerini yapmak veya yaptırmak, kontrol etmek, denetlemek ve temel\nprensipleri tespit etmek. ç) Mekansal bilgi sistemi\naltyapısını ve harita üretim izleme merkezini oluşturmak, verilerden gerçek ve\ntüzel kişiler ile kamu kurum ve kuruluşlarının faydalanmasını sağlamak, coğrafi\nbilgi sistemleri konusunda verilecek görevleri yapmak. d) Yabancı uyruklu gerçek ve\ntüzel kişilerin ülkedeki tapu ve kadastro ile ilgili işlemlerini yapmak,\nTürkiye Cumhuriyeti uyruklu gerçek ve tüzel kişilerin yurt dışındaki\ntaşınmazları ile ilgili hak ve menfaatlerini korumak, devletlerarası emlak\nmüzakerelerine katılmak. e) Görev alanıyla ilgili\nkonularda, diğer ülkeler ve uluslararası kuruluşlar ile işbirliği yaparak\nmüşterek projeler planlamak, yürütmek. f) 16/6/2005 tarihli ve 5368\nsayılı Lisanslı Harita Kadastro Mühendisleri ve Büroları Hakkında Kanun\nhükümlerine göre harita ve kadastro mühendislik bürolarına lisans vermek, bu\nbüroların faaliyet usul ve esaslarını belirlemek ve denetlemek. g) Taşınmaza yönelik aracılık\nfaaliyetlerini düzenlemek, lisans vermek, bu faaliyetlerin usul ve esaslarını\nbelirlemek ve denetlemek. ğ) Genel Müdürlüğün görev,\nhizmet ve faaliyetleri ile ilgili olarak diğer kamu kurum ve kuruluşları ile\nmeslek kuruluşlarınca uyulacak esasları belirlemek, koordinasyonu sağlamak. h) (Ek:RG-5/2/2019-30677-CK-30/17) Taşınmazların toplu değerleme yöntemleriyle değerini belirlemek, değer bilgi\nmerkezini kurmak, yönetmek ve değer haritalarının üretilmesi ile güncel\ntutulmasını sağlamak. ı) Kanunlarla ve\nCumhurbaşkanlığı kararnameleriyle verilen diğer görevleri yerine getirmek. Genel Müdür, genel müdür\nyardımcıları ve yetki devri MADDE 481 – (1) Genel\nMüdür, Genel Müdürlüğün en üst amiri olup Genel Müdürlüğü temsil eder. (2) Genel Müdür, Genel\nMüdürlük hizmet ve faaliyetlerini; kurumsal amaç ve politikalara, kalkınma\nplanlarına, yıllık programlara, stratejik plana, performans programlarına ve mevzuata\nuygun olarak görev alanına giren konularda diğer kurum ve kuruluşlarla\nişbirliği içerisinde Bakana karşı sorumlu olarak yürütür. (3) Genel Müdür, merkez, taşra\nve yurtdışı teşkilatının faaliyetlerini, işlemlerini ve hesaplarını\ndenetlemekle görevli ve yetkilidir. [122] (4) Genel Müdür, hizmet\nbirimlerine faaliyet alanlarına giren konularda benzer görevler verebilir. (5) Genel Müdüre yardımcı\nolmak üzere en fazla üç genel müdür yardımcısı atanabilir. Genel müdür yardımcıları\nGenel Müdür tarafından verilen görevleri yerine getirir. (6) Genel Müdürlüğün her\nkademedeki yöneticileri; yapmakla yükümlü bulundukları hizmet ve görevleri\nmevzuata, stratejik plan ve programlara, performans ölçütlerine ve hizmet\nkalite standartlarına uygun olarak yürütmekten üst kademelere karşı sorumludur. Tapu ve Kadastro Kurulu MADDE 482- (1) Genel\nMüdürlüğe intikal eden tapu ve kadastroyla ilgili konular ile bunlara ilişkin\nuygulama ve görüş farklılıklarını gidermek üzere Tapu ve Kadastro Kurulu\nkurulmuştur. Kurul; Genel Müdürün veya incelenen konunun niteliğine göre\ngörevlendireceği bir genel müdür yardımcısının başkanlığında, Teftiş Kurulu\nBaşkanı, I. Hukuk Müşaviri, Tapu Dairesi Başkanı ve Kadastro Dairesi Başkanı\nile Genel Müdür tarafından görevlendirilecek dört üyeden oluşur. (2) Kurul, doğrudan Genel\nMüdüre bağlıdır. (3) (Mülga:RG-4/10/2024-32682-C.K.-164/6\nmd.) Teşkilat MADDE 483 – (1) (Değişik:RG-5/2/2019-30677-CK-30/19) Genel Müdürlük; merkez, taşra ve yurtdışı teşkilatından oluşur. [123] (2) Merkez teşkilatın hizmet\nbirimleri şunlardır: a) Tapu Dairesi Başkanlığı. b) Kadastro Dairesi\nBaşkanlığı. c) Harita Dairesi Başkanlığı. ç) Yabancı İşler Dairesi\nBaşkanlığı. d) Arşiv Dairesi Başkanlığı. e) (Ek:RG-5/2/2019-30677-CK-30/19) Taşınmaz Değerleme Dairesi Başkanlığı. f) Teftiş Kurulu Başkanlığı. g) Strateji Geliştirme Daire\nBaşkanlığı. ğ) Personel Dairesi\nBaşkanlığı. h) Destek Hizmetleri Dairesi\nBaşkanlığı. ı) Bilgi Teknolojileri Dairesi\nBaşkanlığı. i) Hukuk Müşavirliği. (3) Genel Müdürlüğün taşra\nteşkilatı, bölge müdürlükleri ile bu müdürlüklere bağlı kadastro müdürlükleri\nve tapu müdürlüklerinden oluşur. Kadastro müdürlükleri illerde; tapu\nmüdürlükleri,  merkez ilçe ve diğer ilçelerde kurulur. (4) İlçenin sosyal ve ekonomik\ngelişmişlik durumu, nüfus sayısı ve tapu işlemi hacmi dikkate alınmak kaydıyla\ntapu müdürlüklerinin görev ve yetkilerinin başka tapu müdürlüğüne\ndevredilmesine, Genel Müdürün teklifi üzerine Bakan yetkilidir. (5) Bölge müdürleri,\nkendilerine bağlı birimlerin amiri ve Genel Müdürlüğün taşra teşkilatındaki en\nyetkili temsilcisi olup bölgesindeki iş ve işlemlerden dolayı üst kademelere\nkarşı sorumludur. Hizmet birimlerinin\ngörevleri MADDE 484 – (1) Merkez\nteşkilatının hizmet birimlerinin görevleri şunlardır: [124] a) Tapu Dairesi Başkanlığı: 1) Tapu hizmetlerinin etkin ve\nzamanında sunulmasını sağlamak, tapu işlemlerinin mevzuata uygun olarak\ngerçekleştirilmesi için gerekli düzenlemeleri yapmak. 2) Tapu Müdürlüklerinin sevk ve\nidaresine yönelik faaliyetler ile iş hacimlerine göre yıllık çalışma\nprogramlarını hazırlamak, yaptıkları işlemlere ait istatistiki bilgileri\ntoplamak ve sonuçlarını değerlendirmek. 3) Tapu sicillerinin\noluşturulmasını ve düzenli şekilde tutulmasını sağlamak. 4) Tapu işlemleri ile ilgili\nher türlü konuyu incelemek ve sonucunu bildirmek. 5) Akit ve tescil işlemleri\nile tapu planlarının reddine dair tapu müdürlüklerince verilen kararlara karşı\nyapılan itirazları inceleyerek Genel Müdürlük görüşünü hazırlamak. 6) Tapu müdürlüklerinin\ndenetimi sonucunda hazırlanan raporları incelemek, gereğini tespit ve takip\netmek. 7) Taşınmaza yönelik aracılık\nfaaliyetlerini düzenlemek, lisans vermek, bu faaliyetlerin usul ve esaslarını\nbelirlemek. b) Kadastro Dairesi Başkanlığı: 1) Kadastro hizmetlerinin\netkin ve zamanında sunulmasını sağlamak, kadastro işlemlerinin mevzuata uygun\nolarak gerçekleştirilmesini sağlamak için gerekli düzenlemeleri yapmak. 2) Kadastro müdürlüklerinin\nsevk ve idaresine yönelik faaliyetler ile taşınmazların kadastro çalışmalarını\nkalkınma planlarına ve yıllık programa uygun olarak planlamak, iş programlarını\nonaylamak ve 21/6/1987 tarihli ve 3402 sayılı Kadastro Kanununa göre\nyapılmasını sağlamak,  müdürlüklerin yaptıkları işlere ait istatistiki bilgilerin\nsonuçlarını değerlendirmek. 3) 5368 sayılı Kanun\nhükümlerine göre harita ve kadastro mühendislik bürolarına lisans vermek, bu\nbüroların faaliyet usul ve esaslarını belirlemek, sicil ve kaydını tutmak. 4) Tapu planlarının\nyenilenmesine, sayısallaştırılmasına ve güncellenmesine karar vermek, yıllık\nçalışma programlarını yapmak ve yapılan işleri takip etmek. 5) Tapu planlarının teknik\nyönden reddine dair müdürlüklerce verilen kararlara karşı yapılan itirazları\ninceleyerek Genel Müdürlük görüşünü hazırlamak. 6) Kadastro müdürlüklerinin\ndenetimi sonunda hazırlanan raporları incelemek, gereğini tespit ve takip\netmek. 7) Kadastro ve teknik işlemler\nile ilgili her türlü konuyu incelemek ve sonucunu bildirmek. 8) Kadastro çalışmalarının\nteknik işlerinin bir kısmını veya tamamını gerçek veya tüzel kişilere yaptırmak,\nsonuçlarını takip etmek ve denetlemek. 9) Talebe bağlı işlemler ile\nimar, toprak ve tarım reformu, arazi toplulaştırması, afet ve diğer sebeplerle\nmeydana gelen zemin düzenlemeleri ve değişikliklerin tescili ile ilgili teknik\nişlerin yapılmasını planlamak, izlemek ve gerekli tedbirleri almak. c) Harita Dairesi Başkanlığı: 1) Kalkınma planı ve yıllık\nprogramlar çerçevesinde harita ve harita bilgileri üretimi ile ilgili planlama\nyapmak, çalışmaları koordine ve takip ederek değerlendirmek. 2) Büyük ölçekli harita ve\nharita bilgileri üretim standartlarını tespit etmek ve üretimin belirlenen\nstandartlara uygunluğunu denetlemek. 3) Büyük ölçekli kadastral ve\ntopografik haritaların üretilmesi amacı ile jeodezik altyapı, havadan fotoğraf\nalımı, 1/5000 ve daha üst ölçekli fotogrametrik ve yersel harita üretimi\nhizmetlerini yapmak, yaptırmak ve kontrol etmek. 4) Harita ve harita\nbilgilerini tutmak, verilerden bedeli karşılığında ilgililerin faydalanmasını sağlamak. 5) Harita üretim izleme\nmerkezini oluşturmak ve sürdürülebilirliğini sağlamak. 6) Harita işleri ile ilgili\nher türlü konuyu incelemek ve sonucunu bildirmek. ç) Yabancı İşler Dairesi\nBaşkanlığı: 1) Genel Müdürlüğün\nuluslararası kuruluşlarla ilişkilerini ve işlemlerini yürütmek. 2) Yabancı uyruklu gerçek ve\ntüzel kişilerin ülkedeki tapu ve kadastro ile ilgili işlemlerini takip etmek,\ndüzenlemek ve kayıtların güncel şekilde tutulmasını sağlamak. 3) İlgili bakanlık ve\nkuruluşlarla işbirliği yaparak, Türkiye Cumhuriyeti uyruklu gerçek ve tüzel\nkişilerin yurtdışındaki taşınmaz malları ile ilgili hak ve menfaatlerini\nkollamak. 4) Yurtdışındaki Türk\nvatandaşları ile yabancı uyruklu gerçek ve tüzel kişilerin her türlü tapu ve\nkadastro işlemlerini, bulundukları ülkede yerine getirebilmesi için gerekli\ndüzenlemeleri yapmak, iş ve işlemleri yürütmek. 5)  Genel Müdürlüğün\nAvrupa Birliği ile ilgili yapacağı çalışmaları, diğer birimler ve kurumlarla\nkoordinasyon sağlayarak yürütmek. 6) Genel Müdürlüğün görev alanıyla\nilgili konularda uluslararası alandaki gelişmeleri takip etmek, Türkiye’de\ndüzenlenecek uluslararası toplantıların organizasyonunu yapmak ve bunlara\nilişkin işlemleri yürütmek. d) Arşiv Dairesi Başkanlığı: 1) Arşiv bilgi sistemini kurmak ve yürütmek, merkezi ve taşra arşivleme\nhizmetlerini düzenlemek. 2) Sicillerin ve arşivin\nelektronik ortamda tutulmasıyla ilgili düzenlemeleri yapmak, iş ve işlemleri\nyürütmek. 3) Yurt içi ve yurt dışında\ntesis edilmiş tapu kayıt ve belgeleri, kadastro ve tapulama paftaları ile\nteknik belgelerin merkezde veya taşrada arşivlenmesini sağlamak. 4) Eski yazılı tapu kayıt ve\nbelgeleri yeni yazıya çevirmek, kayıt ve belgeleri değerlendirmek, tarihi\ndeğeri haiz olan eski yazılı tapu kayıt ve belgelerini uzmanların bilimsel çalışmalarına\nhazırlamak ve çalışmaların sonuçlarını değerlendirmek. 5) Arşiv malzemesinin kopyalarını\nçıkararak devamlılığını sağlamak, tahribini önleyecek tedbirleri almak, onarım\nve yenileme işlerini yapmak, modern arşivleme usul ve metotları hakkında araştırmalar\nyaparak sonuçlarına göre yenilikleri tespit etmek ve bu yeniliklerin uygulanmalarını\nsağlamak ve bunların hacimlerini küçültmek için film, mikrofilm, fotokopi ve\ngerektiğinde diğer ileri tekniklerden yararlanmak. 6) İlgililerin talebi üzerine\ntapu kayıt ve belge örneklerini çıkarmak ve ilgililere vermek. 7) Tarihî, kültürel ve estetik\ndeğeri olan arşiv malzemelerini korumak ve gerektiğinde sergilemek. 8) Kurum arşivi hizmetlerini\nyürütmek. e) (Ek:RG-5/2/2019-30677-CK-30/20) Taşınmaz Değerleme Dairesi Başkanlığı: 1) Taşınmazların toplu\ndeğerleme yöntemleriyle değerini belirlemek, değer bilgi merkezini kurmak,\nyönetmek ve değer haritalarının üretilmesi ile güncel tutulmasını sağlamak. 2) Gereken durumlarda toplu\ndeğerleme çalışmalarında kullanılmak üzere tekil değerleme yaptırmak veya talep\netmek. 3) Toplu değerleme\nstandartlarına ilişkin çalışmaları yürütmek. 4) Toplu değerleme çalışmaları\nsonucunda elde edilen verilere dayanarak istatistikler ve raporlar yayımlamak. 5) Taşınmaz değerleme ve toplu\ndeğerleme alanlarıyla ilgili ihtiyaç analizleri ile uluslararası gelişmeler ve\niyi uygulamaların takibini yapmak. 6) Bu bent ile verilen görev\nve yetkilerin yürütülmesine ilişkin usul ve esasları belirlemek. f) Teftiş Kurulu Başkanlığı: 1) Genel Müdürün emri veya\nonayı üzerine, merkez ve taşra teşkilatının her türlü faaliyet ve işlemiyle ilgili olarak Genel Müdür adına teftiş,\ninceleme, ön inceleme ve soruşturma işlerini yürütmek. 2) Müfettişlerin\naraştırma,  inceleme, ön inceleme ve denetim sonucu düzenleyecekleri\nraporları Başkanlık görüşü ile birlikte Genel Müdürlük makamına sunmak. 3) Özel kanunlarla ve\nCumhurbaşkanlığı kararnameleriyle verilen diğer görevleri yapmak. g) Strateji Geliştirme Daire\nBaşkanlığı: 1) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanunun 15 inci maddesi, Cumhurbaşkanlığı kararnameleri ve diğer mevzuatla\nstrateji geliştirme ve malî hizmetler birimlerine verilen görevleri yapmak. 2) Genel Müdür tarafından\nverilen diğer görevleri yapmak. ğ) Personel Dairesi\nBaşkanlığı: 1) Genel Müdürlüğün insan\nkaynakları politikası ve planlaması konusunda çalışmalar yapmak ve tekliflerde\nbulunmak. 2) Genel Müdürlük personelinin\natama, sicil, disiplin, emeklilik, nakil, terfi, ücret, sendika ve benzeri\nözlük hakları işlemlerini yürütmek. 3) Genel Müdürlük personelinin\nhizmet içi eğitim programını hazırlamak, uygulamak ve değerlendirmek, görevde\nyükselme ve unvan değişikliği eğitimini planlamak, sınavlarını yapmak veya\nyaptırmak. 4) Genel Müdürlüğün görev ve\nfaaliyetleriyle ilgili konularda, diğer birimler ile koordineli olarak eğitim\nprogramları hazırlamak, uygulamak ve değerlendirmek, sınavlarını yapmak veya\nyaptırmak. h) Destek Hizmetleri Dairesi\nBaşkanlığı: 1) Genel Müdürlük hizmetlerinin\nyürütülmesi için gerekli araç, gereç ve kırtasiye malzemelerini temin etmek,\ndağıtımını sağlamak, onarım hizmetlerini yürütmek, koordine etmek ve\nkayıtlarını tutmak. 2) Genel Müdürlük için ihtiyaç\nduyulan hizmet binası ve diğer tesisleri yapmak veya yaptırmak, tahsisini\nsağlamak, inşaat ve yapım işlerini yürütmek, takip ve kontrol etmek. 3) Genel Müdürlük için ihtiyaç\nduyulan taşınır ve taşınmazların kiralanması işlemlerini yürütmek. 4) Genel Müdürlüğün sağlık ve\nsosyal hizmetleri ile hizmet binalarının güvenlik, temizlik, aydınlatma,\nısıtma, bakım, onarım, taşıma ve benzeri işlerini yürütmek. 5) Genel evrak işlerini\nyürütmek. 6) Genel Müdürlüğün iç ve dış\nprotokol hizmetleri ile tanıtım,  yayın,  basın ve halkla ilişkilerle\nilgili faaliyetlerini planlamak ve yürütülmesini sağlamak. 7) 9/10/2003 tarihli ve 4982\nsayılı Bilgi Edinme Hakkı Kanunu çerçevesinde bilgi edinme hakkını kullanmak\nisteyenlerin bilgi almasını kolaylaştıracak şekilde organize olmak, bu\nkapsamda, ilgili birimler ile bilgi edinme hakkını kullananlar arasında\nkoordinasyon görevini yürütmek. 8) Genel Müdürlüğün sivil\nsavunma ve seferberlik hizmetlerini planlamak ve yürütmek. ı) Bilgi Teknolojileri Dairesi\nBaşkanlığı: 1) Genel Müdürlüğün bilgi\nişlem sistemini kurmak, işletmek, bakım ve onarımlarını yapmak veya yaptırmak,\nbunlara ait hizmetleri ilgili birimlerle birlikte yürütmek; bilgi işlem\nprojeleri ile ilgili olarak birimler arasında koordinasyonu ve işbirliğini\nsağlamak. 2) E-Devlet uygulamalarının\nGenel Müdürlük ile ilgili çalışmalarını yapmak, mekânsal bilgi sistemini\noluşturmak, koordine etmek ve yürütmek, değer bilgi merkezi ve değer\nharitalarının üretilmesiyle ilgili ihtiyaç duyulan bilişim sistemi alt yapısını\nkurmak ve işler halde tutmak. [125] 3) Bilişim teknolojisindeki\ngelişmelere uygun olarak daha etkin ve verimli bilgi, belge ve iş akışı\ndüzenini kurmak, buna yönelik yazılımları üretmek veya sağlamak. 4) Genel Müdürlüğün görev\nalanına giren konularda ulusal ve uluslararası kapsamda, sistemler arası çevrim\niçi ve çevrim dışı veri akışını, paylaşımını ve koordinasyonu sağlamak ve buna\nilişkin usul ve esasları belirlemek. 5) Bilişim teknolojisinin\ngelişimini izlemek, bilgi işlem donanım ve yazılımının kullanılmasında diğer\nkamu kurum ve kuruluşlarıyla işbirliği yapmak. 6) Genel Müdürlük birimleri ve\ndiğer ilgili kuruluşlarla işbirliği yaparak bilgi işlem sisteminin etkin ve verimli\nbir şekilde çalışmasını sağlamak. 7) Tapu ve kadastro\nişlemlerine ilişkin istatistiki verileri toplamak. i) Hukuk Müşavirliği: 1) 26/9/2011 tarihli ve 659 sayılı\nKanun Hükmünde Kararname hükümlerine göre hukuk birimlerine verilen görevleri\nyapmak. 2) Genel Müdür tarafından\nverilen diğer görevleri yapmak. Yurtdışı teşkilatı MADDE 485- (Başlığı ile\nBirlikte Değişik:RG-5/2/2019-30677-CK-30/21) (1) Genel Müdürlük,\nyurtdışında bulunan Türk vatandaşları ile yabancı uyruklu gerçek ve tüzel\nkişilerin ülkemizde bulunan taşınmazlara ilişkin tapu ve kadastro işlemlerini\nbulundukları ülkeden yapabilmelerini sağlamak amacıyla gerekli gördüğü\nülkelerde yurtdışı teşkilatı kurmaya yetkilidir. (2) Tapu sicili ve kadastro\nişlemlerinin yurtdışında yürütülmesine ilişkin usul ve esaslar Bakanlıkça çıkarılacak\nyönetmelikle belirlenir. Tapu ve kadastro uzmanları\nve müfettişler MADDE 486 – (1)\n14/7/1965 tarihli ve 657 sayılı Devlet Memurları Kanununun ek 41 inci maddesine\ngöre Genel Müdürlükte Tapu ve Kadastro Uzmanı, Tapu ve Kadastro Uzman\nYardımcısı ve 27/6/1989 tarihli ve 375 sayılı Kanun Hükmünde Kararnamenin ek 24\nüncü maddesine göre Tapu ve Kadastro Müfettiş, Tapu ve Kadastro Müfettiş\nyardımcısı istihdam edilebilir. Döner sermaye işletmesi MADDE 487 – (1) Genel Müdürlük,\nürettiği her türlü tapu, kadastro, harita ve arşiv bilgi ve belgeleri ile\nsunduğu hizmetlerden gelir elde etmek üzere merkez veya bölge müdürlükleri bünyesinde\ndöner sermaye işletmeleri kurar. (2) (Mülga:RG-15/6/2022-31867-C.K-105/1\nmd.) (3) (Mülga:RG-15/6/2022-31867-C.K-105/1\nmd.) (4) (Mülga:RG-15/6/2022-31867-C.K-105/1\nmd.) (5) (Mülga:RG-15/6/2022-31867-C.K-105/1\nmd.) (6) (Mülga:RG-15/6/2022-31867-C.K-105/1\nmd.) (7) (Ek:RG-5/2/2019-30677-CK-30/22) Genel Müdürlük, görev ve yetkileri kapsamında yurtdışında faaliyette\nbulunmak amacıyla Cumhurbaşkanı kararı doğrultusunda şirket kurabilir, yerli ve\nyabancı gerçek ve tüzel kişilerle ortaklık yapabilir. Düzenleme görev ve yetkisi,\nyetki alınarak tapu işlemi yapılması MADDE 488 – (1) Genel\nMüdürlük, görev, yetki ve sorumluluk alanına giren konularda idarî düzenlemeler\nyapabilir. (2) Tapu ve Kadastro Kurulu\nile Teftiş Kurulunun çalışma usul ve esasları yönetmelikle düzenlenir. (3) Tapu müdürlükleri ve\nyurtdışı teşkilatı, hak sahibinin talebi üzerine, kendi yetki alanı dışında\nbulunan taşınmazlarla ilgili tapu işlemlerini, (…) [126] kanunen bir\nengel olmadığını tespit etmek suretiyle yapmaya yetkilidir. Bu fıkraya göre yapılacak\ntapu işlemlerine ilişkin usul ve esaslar yönetmelikle düzenlenir. [127] (4) Genel Müdürlük, sicillerin\nve arşivin elektronik ortamda tutulmasına karar vermeye yetkilidir. (5) Yargı mercileri ile\nyetkili kurum ve kuruluşların taleplerine istinaden tapu müdürlüklerince\ntescili sağlanan işlemler, ilgili mercilerce doğrudan elektronik ortamda tescil,\nterkin veya tadil edilerek gerçekleştirilebilir. Genel Müdürlük bu fıkra\nkapsamındaki işlemleri belirlemeye yetkilidir. (Ι) SAYILI TARİFE CETVELİ (Mülga:RG-15/6/2022-31867-C.K-105/2\n  md.) OTUZBEŞİNCİ\nBÖLÜM Tarım ve Kırsal Kalkınmayı Destekleme\nKurumu Amaç MADDE 489 – (1) Bu Bölümün\namacı; ulusal program ve stratejilerde öngörülen ilke ve hedefler çerçevesinde,\nAvrupa Birliği ve uluslararası kuruluşlardan sağlanan kaynakları da kapsayacak\nşekilde, kırsal kalkınma programlarının uygulanmasına yönelik faaliyetleri\ngerçekleştirmek üzere Tarım ve Kırsal Kalkınmayı Destekleme Kurumunun kuruluş,\ngörev, yetki ve sorumluluklarına ilişkin usûl ve esasları düzenlemektir. Tanımlar MADDE 490 – (1) Bu\nBölümün uygulanmasında; a) Bakan: Tarım ve Orman Bakanını, b) Bakanlık: Tarım ve Orman Bakanlığını, c) Başkan: Tarım ve Kırsal\nKalkınmayı Destekleme Kurumu Başkanını, ç) Komisyon: Proje\nDeğerlendirme ve Seçim Komisyonunu, d) Komite: İzleme\nKomitesini, e) Kurum: Tarım ve Kırsal\nKalkınmayı Destekleme Kurumunu, f) Program: Ulusal düzeydeki\nstrateji ve planlarla uyumlu olarak hazırlanan kırsal kalkınma programlarını, ifade eder. Kuruluş MADDE 491 – (1) Bu\nBölümde verilen görevleri yerine getirmek üzere kamu tüzel kişiliğini haiz,\nidarî ve malî özerkliğe sahip, özel bütçeli, bu Bölümde hüküm bulunmayan\nhallerde özel hukuk hükümlerine tâbi ve Bakanlığın ilgili kuruluşu olmak üzere\nTarım ve Kırsal Kalkınmayı Destekleme Kurumu kurulmuştur. Görev ve yetkiler MADDE 492 – (1) Kurumun\ngörev ve yetkileri şunlardır: a) Faydalanıcıların\ndesteklerden azamî ölçüde yararlanabilmeleri amacıyla tanıtım, bilgilendirme,\neğitim ve yönlendirme faaliyetlerini yürütmek. b) Proje ve faaliyet başvurularını\nalmak, bunların ön incelemeleri ile yerinde kontrollerini yapmak, proje ve faaliyetleri\nbaşvuru şartları, değerlendirme ve seçim kriterlerine göre değerlendirmek. c) Desteklenecek proje ve\nfaaliyetleri belirlemek, uygulama sözleşmelerini hazırlamak ve başvurusu uygun\ngörülen faydalanıcılarla sözleşme imzalamak, uygun bulunmayan başvurularla\nilgili işlemleri yapmak. ç) Proje ve faaliyetlere\nyönelik tahakkuk, ödeme ve muhasebe işlemleri ile bunlarla ilgili her türlü\nkontrolü gerçekleştirmek. d) Proje ve faaliyetlerin\nuygulamasını izlemek, yararlanıcıların sözleşme şartlarını ve yükümlülüklerini\nyerine getirip getirmediğini takip etmek, bu amaçlarla gerekli kontrolleri\nyapmak. e) İlerleme ve gelişmeleri\nraporlamak, Avrupa Birliği mevzuatını da dikkate alarak ihtiyaç duyulan bilgi,\nbelge ve raporları hazırlamak, yetkili kurum ve makamlara sunmak. f) Program ve desteklerin etkinleştirilmesi\nyönündeki görüş ve değişiklik önerilerini ilgili makamlara bildirmek. g) Kurumun görevleri ve\nfaaliyetleriyle ilgili güvenli bir veri tabanı ve bilgi işlem sistemi kurmak. ğ) Kurumun faaliyetleri ile ilgili\nidarî düzenlemeleri yapmak. (2) Kurum, ödemenin\ngerçekleştirilmesi ve muhasebe ile ilgili görevleri hariç olmak kaydıyla\ngörevlerinden bazılarını Bakanlık taşra birimleri vasıtasıyla yerine\ngetirebilir. Ancak görevlerin bu suretle yerine getirilmesi Kurumun\nsorumluluğunu ortadan kaldırmaz. Kurum, görevlerin yerine getirilmesi\naşamalarında diğer kamu kurum ve kuruluşları, özel hukuk tüzel kişileri, gerçek\nkişiler ve sivil toplum kuruluşları ile işbirliği yapabilir. Teşkilât MADDE 493 – (1) Kurum,\nmerkez ve taşra teşkilâtından oluşur. (2) Merkez teşkilâtı hizmet\nbirimlerinden, taşra teşkilâtı ise il koordinatörlüklerinden meydana gelir. Başkanın görev, yetki ve\nsorumlulukları MADDE 494 – (1) Kurumun\nen üst amiri olan Başkan, Kurumun icraatından ve emri altındakilerin faaliyet\nve işlemlerinden Bakana karşı sorumlu olup aşağıdaki görev, yetki ve\nsorumluluklara sahiptir: a) Kurumu Anayasaya,\nkanunlara, Cumhurbaşkanlığı kararnamelerine, Cumhurbaşkanınca belirlenen\npolitika ve stratejilere uygun olarak yönetir. b) Kurumun görev alanına giren\nhususlarda politika ve strateji hazırlık çalışmalarını yapar, bunlara uygun\nolarak performans ölçütleri belirler, Kurumun çalışma programını ve bütçesini\nhazırlar, gerekli yasal ve idarî düzenleme çalışmalarını yapar. Cumhurbaşkanınca\nbelirlenen stratejiler, amaçlar ve performans ölçütleri doğrultusunda\nuygulamayı koordine eder, izler ve değerlendirir. c) Kurumun faaliyetlerini ve işlemlerini\ndenetler, yönetim sistemlerini gözden geçirir, Kurumun yapısı ve yönetim süreçlerinin\netkililiğini gözetir, yönetimin geliştirilmesini sağlar. ç) Kurumun faaliyet alanına\ngiren konularda diğer kurum ve kuruluşlarla işbirliği ve koordinasyonu sağlar. d) Program kapsamında\ndesteklenecek proje ve faaliyetleri onaylanmak üzere Komisyona sunar,\ndesteklenecek kişi ve kuruluşlarla sözleşme imzalar, bunlara ödeme yapılmasına\nonay verir. Sözleşmede yapılacak değişiklikleri ve sözleşmelerin sonlandırılmasını\nonaylar. e) İhtiyaç duyulan bilgi,\nbelge ve raporların hazırlanmasını sağlar, bunları yetkili kurum ve makamlara\nsunar. Hizmet birimleri MADDE 495 – (1) Kurumun\nhizmet birimleri şunlardır: a) Proje Hizmetleri Genel\nKoordinatörlüğü. b) Finansman Genel\nKoordinatörlüğü. c) Personel ve Destek\nHizmetleri Genel Koordinatörlüğü. ç) İç Denetim Koordinatörlüğü. d) Hukuk Müşavirliği. Hizmet birimlerinin\ngörevleri MADDE 496 – (1) Proje\nHizmetleri Genel Koordinatörlüğü, Proje Yönetimi Koordinatörlüğü ile Proje\nİzleme ve Kontrol Koordinatörlüğünden oluşur. a) Proje Yönetimi\nKoordinatörlüğünün görevleri şunlardır: 1) Programla ilgili duyuru\nve tanıtımları yapmak. 2) Başvuru\nkılavuzlarını, başvuru formlarını ve gerekli diğer dokümanları hazırlamak,\nfaydalanıcılara yönelik tanıtım, bilgilendirme, eğitim ve yönlendirme faaliyetlerini\nyürütmek. 3) Başvuruları kabul\netmek, proje ve faaliyetlerin belirlenen uygunluk kriterleri çerçevesinde ön\nincelemelerini yapmak, yaptırmak, desteklenecek proje ve faaliyetlerin seçimini\nyapmak üzere Komisyona sunmak. 4) Desteklenmesi uygun\ngörülen kişi ve kuruluşlarla yapılması öngörülen sözleşmeleri hazırlamak. 5) Uygun bulunmayan\nbaşvurulara gerekçeli cevap vermek. 6) Desteklenen proje ve\nfaaliyetlerle ilgili ihale işlemlerini yürütmek. 7) Proje başvuruları ile\nilgili detaylı raporlar hazırlamak ve bunları ilgili yerlere sunmak. 8) Başkan tarafından faaliyet\nalanlarıyla ilgili verilecek diğer görevleri yerine getirmek. b) Proje İzleme ve\nKontrol Koordinatörlüğünün görevleri şunlardır: 1) Uygulanan ve\ntamamlanmış proje ve faaliyetlerin yerinde kontrollerini yapmak, yaptırmak,\ngerçekleşmelerini izlemek, bunlarla ilgili rapor ve öneriler hazırlamak. 2) Proje ve faaliyet\nuygulamalarını sözleşmede yer alan hükümler doğrultusunda kontrol etmek ve\ngerektiğinde sözleşmelerde değişiklik yapılmasını veya sözleşmelerin sona erdirilmesini\nBaşkana teklif etmek. 3) Projeler çerçevesinde\nyapılacak satın almaları ve diğer ihale süreçlerini kontrol etmek ve uygulamada\nmuhtemel darboğaz, hata ve suiistimalleri önleyici tedbirleri almak. 4) Başkan tarafından\nfaaliyet alanlarıyla ilgili verilecek diğer görevleri yerine getirmek. (2) Finansman Genel\nKoordinatörlüğü; Tahakkuk Koordinatörlüğü, Ödeme Koordinatörlüğü ve Muhasebe\nKoordinatörlüğünden oluşur. a) Tahakkuk\nKoordinatörlüğünün görevleri şunlardır: 1) Ödeme talepleri ile\nilgili bilgi ve belgelerin sözleşmede ve ilgili mevzuatta belirtilen hükümlere\nuygunluğunu incelemek. 2) Ödeme miktarlarına\nesas teşkil edecek belgeleri düzenlemek ve ödemelere izin vermek. 3) Ödeme öncesi yerinde\nkontrolleri yapmak. 4) Başkan tarafından\nfaaliyet alanlarıyla ilgili verilecek diğer görevleri yerine getirmek. b) Ödeme\nKoordinatörlüğünün görevleri şunlardır: 1) Uygun bulunan\nödemelerin faydalanıcıların hesabına aktarılmasını sağlamak. 2) Ödeme ile ilgili\nbilgileri ilgili birimlere vermek. 3) Avrupa Birliği ve\nuluslararası kuruluşlardan sağlanan kaynaklar ile ulusal katkının ilgili\nkurumlar aracılığıyla teminine yönelik işlemleri yapmak. 4) Başkan tarafından\nfaaliyet alanlarıyla ilgili verilecek diğer görevleri yerine getirmek. c) Muhasebe Koordinatörlüğünün\ngörevleri şunlardır: 1) Uygulamayla ilgili\nmuhasebe işlemlerini gerçekleştirmek. 2) Yapılan sözleşmelerde\nKurum adına doğan yükümlülükleri ve gerçekleştirilen ödemeleri veri tabanına\nkayıt etmek. 3) Ödemelere ilişkin\nkayıtların üçer aylık ve yıllık raporlarını hazırlamak, ilgili birimlere\niletmek. 4) Ödemelerle ilgili\nhesap ve belgeleri iç ve dış denetime hazır bulundurmak. 5) Başkan tarafından\nfaaliyet alanlarıyla ilgili verilecek diğer görevleri yerine getirmek. (3) Personel ve Destek Hizmetleri\nGenel Koordinatörlüğü; Bilgi Sistemleri Koordinatörlüğü ile Personel İşleri\nKoordinatörlüğünden oluşur. a) Bilgi Sistemleri\nKoordinatörlüğünün görevleri şunlardır: 1) Kurumun bilgi işlem\nsistemlerini kurmak, ihtiyaç duyulan veri tabanlarını oluşturmak, güvenliğini\nsağlamak ve geliştirmek. 2) Faaliyet ve\nprojelerle ilgili kayıtların elektronik ortamda saklanmasını sağlamak. 3) İlgili birimler ve\ndiğer veri kaynakları arasında bilgi alış verişini sağlamak. 4) Başkan tarafından\nfaaliyet alanlarıyla ilgili verilecek diğer görevleri yerine getirmek. b) Personel İşleri\nKoordinatörlüğünün görevleri şunlardır: 1) Kurumun insan\nkaynakları politikası ve planlaması konusunda çalışmalar yapmak ve Başkana\ntekliflerde bulunmak. 2) Kurum personelinin\natama, istihdam, eğitim, nakil, sicil, terfi, görevlendirme, ücret, emeklilik\nve benzeri özlük işlemlerini yürütmek. 3) Kurumun ihtiyacı olan\nher türlü mal ve hizmet satın alma, kiralama, bakım, onarım, temizlik, araç\ngereç malzeme temini, aydınlatma, ısıtma, su, haberleşme, sağlık ve benzeri her\ntürlü, idarî ve malî hizmetleri yürütmek. 4) Genel evrak, arşiv ve\ndokümantasyon faaliyetlerini düzenlemek ve yürütmek. 5) Kurum personelinin\nyurt içi ve yurt dışında yapacağı çalışmaları organize etmek. 6) Kurumun basın, yayın\nve halkla ilişkiler görevlerini yürütmek. 7) Kurumda sivil savunma\nile ilgili hizmetleri yürütmek. 8) Başkan tarafından\nfaaliyet alanlarıyla ilgili verilecek diğer görevleri yerine getirmek. (4) İç Denetim Koordinatörlüğünün\ngörevleri şunlardır: a) Kurumun iç denetimini\nulusal ve uluslararası denetim standartlarına uygun olarak gerçekleştirmek. b) Kurumun iç kontrol\nsisteminin iyileştirilmesine yönelik çalışmalar yapmak. c) Hesap ve işlemlerin\ndoğru, tam ve zamanında yapılıp yapılmadığını kontrol etmek. ç) Kurumun işlemlerinin\nmali anlaşmalar ve programlara uygunluğunu kontrol etmek ve raporlamak. d) Başkan tarafından\ndenetimle ilgili verilecek diğer görevleri yerine getirmek. (5) Hukuk Müşavirliğinin\ngörevleri şunlardır: a) 26/9/2011 tarihli ve 659 sayılı Kanun\nHükmünde Kararname hükümlerine göre hukuk birimlerine verilen görevleri yapmak, b) Başkan tarafından verilen diğer görevleri\nyapmak. İzleme Komitesi MADDE 497 – (1) İlgili kamu kurum ve kuruluşları,\ngerçek kişiler, özel hukuk tüzel kişileri ve sivil toplum kuruluşlarının kırsal\nkalkınma program ve destekleri ile ilgili, izleme ve değerlendirme süreçlerine\nkatkı ve katılımlarını sağlamak amacıyla İzleme Komitesi oluşturulur. Komitenin\nsekretarya hizmetleri Bakanlıkça Yönetim Otoritesi olarak belirlenen birim\ntarafından yürütülür. Yönetim Otoritesinin görevleri ile çalışma usûl ve\nesasları Bakanlık tarafından çıkarılan yönetmelik ile belirlenir. (2) Komitenin başkanı\nBakan tarafından görevlendirilen Bakan Yardımcısıdır.   Komitede Bakanlık\nile Bakanlıkça belirlenen diğer bakanlıklardan en az genel müdür düzeyinde\nbirer temsilci ile ilgili sivil toplum kuruluşlarından temsilciler yer alır. Komiteye,\nBaşkan, Yönetim Otoritesi ve Avrupa Komisyonu temsilcileri istişarî düzeyde\niştirak edebilir. (3) Komitenin görevleri;\nkırsal alandaki gelişmeler ile kırsal kalkınma program ve desteklerinin\nhedeflerine ulaşmasının sağlanması ve desteklerin politika ve stratejilere\nuygun, birbirleri ile tutarlı, uyumlu ve etkin bir şekilde uygulanması amacıyla;\nproje ve faaliyet başvuru şartları, seçim ve değerlendirme kriterlerinin kırsal\nkalkınma hedeflerine uygunluğu konusunda görüş oluşturmak; uygulama ve gelişmeleri\nhedeflere ulaşma açısından belirli aralıklarla izlemek, değerlendirmeleri\nincelemek; hedeflere ulaşılması veya malî yönetim de dahil olmak üzere yönetim\nve uygulamanın etkinleştirilmesi konusundaki önerilerini ilgili kurum ve\nmakamlara bildirmek, mevzuat ile Avrupa Birliği müktesebatı çerçevesinde\nöngörülen diğer görevleri yürütmektir. (4) Komitenin teşekkülü,\nçalışma usûl ve esasları, Komitede temsil edilen kuruluşların görüşleri\nalınarak Bakanlık tarafından çıkarılan yönetmelik ile belirlenir. Proje Değerlendirme ve\nSeçim Komisyonu MADDE 498 – (1) Komisyon;\nKurum Başkanının başkanlığında, asgarî daire başkanı düzeyinde olmak kaydıyla\nBakan tarafından farklı hizmet birimlerinden belirlenecek en fazla dört\nBakanlık temsilcisi ile Bakanlıkça belirlenecek diğer bakanlıkların birer daimî\ntemsilcisinden oluşur. Başkan, gerekli durumlarda ilgili diğer kamu kurum ve\nkuruluşlarından en fazla üç temsilciyi toplantılara davet edebilir. Daimî\ntemsilcilerin görev süresi azamî iki yıl olup görev süresi tamamlanmadan\nherhangi bir şekilde üyeliklerinin sona ermesi halinde, kalan süreleri sırasına\ngöre yedek üyelerce tamamlanır. Görevi sona eren üyeler tekrar seçilebilir. (2) Komisyon, Başkanın daveti\nüzerine üye tam sayısının yarısından bir fazlası ile her ay en az bir defa\ntoplanır. Komisyon toplantılarına Başkanın yokluğunda Başkanın görevlendireceği\nbir Genel Koordinatör başkanlık eder. Komisyon toplantıya katılanların oy\nçokluğu ile karar alır. Eşitlik durumunda Başkanın oyu yönünde karar alınır. (3) Komisyonun teşkili,\nçalışma usul ve esasları Bakanlıkça çıkarılan yönetmelikle belirlenir. Komisyonun görev ve\nyetkileri MADDE 499 – (1) Komisyonun\ngörev ve yetkileri şunlardır: a) Program kapsamında\ndesteklenecek proje ve faaliyet listelerini ve bunlara ilişkin raporları\ngörüşmek ve desteklenecek projeleri onaylamak. b) Uygulamada\nkoordinasyonu sağlayıcı, işbirliğini geliştirici tedbirler ve karşılaşılan\nsorunların çözümü konusunda Kuruma görüş sunmak. İl koordinatörlükleri MADDE 500 – (1) Kırsal\nkalkınma program ve destekleme uygulamaları başlatılmadan, yapılanma süreci de\ndikkate alınarak illerde il koordinatörlüğü kurulur. Program veya destekleme\nkapsamında bulunmayan illerde il koordinatörlüğü kurulamaz. (2) İl koordinatörlüklerinin\nsevk ve idaresinden il koordinatörü sorumludur. İl koordinatörlüğünde\nprojelerin gerektirdiği ölçüde yeterli personel istihdam edilir. İl koordinatörlüklerinin\ngörevleri MADDE 501 – (1) İl\nkoordinatörlüklerinin görevleri şunlardır: a) İl düzeyinde duyuru ve\ntanıtımları yapmak, faydalanıcılara yönelik tanıtım, bilgilendirme, eğitim ve\nyönlendirme faaliyetlerini yürütmek. b) Desteklenecek proje ve\nfaaliyetlerin seçimi ve izleme konusunda ilde görevlendirilebilecek personelin\nseçimine ilişkin önerilerini ilgili birimlere bildirmek, bunlara ilişkin veri\ntabanı hazırlamak. c) Başvuruları almak, proje ve\nfaaliyetlerin başvuru şartlarına göre ön incelemelerini yapmak, uygun\nbaşvuruları Kuruma intikal ettirmek. ç) Ön değerlendirme sonucunda\nuygun bulunmayan başvurulara gerekçeli cevap hazırlayarak Kuruma iletmek. d) İlde uygulamanın\netkinliğini artırmak amacıyla valilikler ve diğer kamu kurum ve kuruluşları ile\ngerekli koordinasyonu sağlamak, valiliğe ve ildeki diğer kurum ve kuruluşlara\nKurumun ildeki faaliyetleri ile ilgili bilgi vermek ve ihtiyaç duyulan hallerde\ngerekli destekleri bu birimlerden talep etmek. e) Proje ve faaliyetlerin\nyerinde kontrolü ve izleme faaliyetlerini yürütmek. f) Görev alanı ile ilgili\nkonularda merkez birimlerine gerekli raporlama çalışmalarını yapmak. g) Başkan tarafından faaliyet\nalanlarıyla ilgili verilecek diğer görevleri yerine getirmek. Kurum personelinin statüsü,\nhakları ve atanmaları MADDE 502 – (1) Kurumda\nhizmetler, 27/6/1989 tarihli ve 375 sayılı Kanun Hükmünde Kararnamenin ek 27\nnci maddesine göre istihdam edilen sözleşmeli personel eliyle yürütülür. (2) Kurumda, 375 sayılı Kanun\nHükmünde Kararnamenin ek 25 inci maddesine göre geçici görevlendirme\nyapılabilir. Bu şekilde istihdam edilecek personel sayısı toplam personel\nsayısının yüzde ellisini aşamaz. (3) Kurumun merkez\nteşkilâtında istihdam edilecek personel sayısı yüzseksen kişiden fazla olamaz.\nSekreterlik, arşiv, idarî, malî ve personelle ilgili işlemleri yürütecek olan\ndestek personelinin sayısı, toplam personel sayısının yüzde yirmisini geçemez. (4) Kurum, desteklenecek proje\nve faaliyetler ile ilgili başvuruların değerlendirilmesi, izlenmesi,\nduyurulması ve tanıtımı ile faydalanıcılara yönelik eğitim hizmeti verilmesi\namacıyla; ilgisine göre 375 sayılı Kanun Hükmünde Kararnamenin ek 26 ncı ve ek\n31 inci maddelerine göre sözleşme ile yerli veya yabancı uzman istihdam\nedilebilir. Özel bilgi ve uzmanlık gerektiren işlerde, istisna veya hizmet akdi\nile yerli ve yabancı uzmanları, kısmi zamanlı olarak çalıştırabilir. (Mülga\ncümle :RG-26/12/2019-30990-CK-54/3 md.) (…) Gelir ve giderler ile\nyönetilecek hesaplar MADDE 503 – (1) Kurumun\ngelirleri şunlardır: a) Genel bütçeden Bakanlık\nbütçesine bu amaçla konulacak ödenek. b) Avrupa Birliği ve diğer\nuluslararası fonlardan sağlanacak kaynaklar. c) Diğer gelirler. (2) Kurumun giderleri\nşunlardır: a) Proje ve destekleme\ngiderleri. b) Tanıtım ve eğitim\ngiderleri. c) Taşınır ve taşınmaz mal ile\nhizmet alım giderleri. ç) Yönetim ve personel\ngiderleri. d) Görevlerle ilgili diğer\ngiderler. (3) Kurum bütçesi malî yıl\nitibarıyla Kurum tarafından hazırlanır ve Bakan onayıyla yürürlüğe girer. Avrupa Birliği\ndesteklerinin programlanması MADDE 504 – (1)\nBakanlık, kırsal kalkınmaya yönelik olarak sağlanan Avrupa Birliği\nkaynaklarının, kalkınma plan ve programları ile ulusal stratejiler\ndoğrultusunda, diğer iç ve dış kaynaklı kırsal kalkınma program, faaliyet ve\ndestekleri ile Avrupa Birliği tarafından sağlanan diğer kaynaklarla tutarlı ve\nuyumlu bir şekilde ve ilgili kurumlarla işbirliği içinde programlanmasından sorumludur.\nBu şekilde hazırlanacak operasyonel nitelikli kırsal kalkınma programı\nCumhurbaşkanı veya yetkilendireceği makamın onayı ile yürürlüğe konulur. (2) Kırsal kalkınma\nprogramının izlenmesi ve değerlendirilmesi, etkinlik ve etkililiğin sağlanması\nyönünde tedbirlerin alınması, programda değişiklik yapılmasına ilişkin gerekli\nçalışmaların yürütülmesi konularında Bakanlık yetkili ve sorumludur. Kurumun sorumlulukları MADDE 505 – (1) Kurum,\nilgili mevzuat, Avrupa Birliği müktesebatı ve anlaşmalar çerçevesinde uygulamanın\netkin, etkili ve doğru bir şekilde gerçekleştirilmesi, ödemelerin zamanında ve uygun\nbir şekilde yapılması, desteklenen proje ve faaliyetlerin sözleşme hükümlerine\nuygun bir şekilde yürütülmesinin sağlanması, buna ilişkin kontrol ve izlemenin\ngerçekleştirilmesi, ilgili kurum ve makamlara görevleri ile ilgili bilgi, belge\nve raporların tam ve zamanında intikali ile görevli ve sorumludur. (2)\nKurum, ilgili anlaşmalarla belirlenen yetkili makam ve kuruluşların kırsal\nkalkınma programı uygulamalarının ve malî yönetimin etkinleştirilmesi ve\nakreditasyonla ilgili hususlarda tavsiye ve taleplerinin yerine getirilmesi,\nbilgi ve belge taleplerinin zamanında sağlanması ile yükümlüdür. OTUZALTINCI\nBÖLÜM Türkiye İlaç ve Tıbbî Cihaz Kurumu Amaç ve kapsam MADDE 506 – (Değişik:RG-21/11/2023-32376-C.K-155/9\nmd.) (1) Bu Bölümün amacı,\nSağlık Bakanlığının politika ve hedeflerine uygun olarak; a) Geleneksel bitkisel tıbbî\nürünler, homeopatik tıbbî ürünler ve ileri tedavi tıbbî ürünleri de dahil olmak\nüzere beşeri tıbbî ürünler (ilaçlar), tıbbî cihazlar, in vitro tanı amaçlı\ntıbbî cihazlar, kozmetik ürünler, insan vücuduna doğrudan temas eden biyosidal\nürünler, özel tıbbî amaçlı gıdalar, kemoterapi ilaç hazırlama sistemleri,\nbeşeri tıbbî ürün üretiminde kullanılan etkin ve yardımcı maddeler hakkında\ndüzenleme ve denetleme yapmakla, b) Ulusal ve uluslararası\nkontrole tabi maddeler ile yeni psikoaktif maddeler hakkında düzenleme\nyapmakla, görevli, Bakanlığa bağlı, özel\nbütçeli, kamu tüzel kişiliğini haiz, Türkiye İlaç ve Tıbbî Cihaz Kurumunun\ngörev, yetki, sorumlulukları ile teşkilatını düzenlemektir. Tanımlar MADDE 507 – (1) Bu\nBölümün uygulanmasında; a) Bakan: Sağlık Bakanını, b) Bakanlık: Sağlık\nBakanlığını, c) Başkan: Türkiye İlaç ve\nTıbbî Cihaz Kurumu Başkanını, ç) Kurum: Türkiye İlaç\nve Tıbbî Cihaz Kurumunu, ifade eder. Görev MADDE 508 -  (Değişik:RG-21/11/2023-32376-C.K-155/10\nmd.) (1) (1) Kurumun görev, yetki ve sorumlulukları\nşunlardır: a) Görevi kapsamındaki\nürünlerin; klinik araştırması, bilimsel çalışması,  ruhsatlandırılması,\nüretimi, ulusal seri serbest bırakılması,  depolanması, satışı, ithalatı,\nihracatı, piyasaya arzı, dağıtımı, hizmete sunulması, kullanımı, piyasaya arz\nsonrası izlemi, denetlenmesi ve yaptırımları ile ilgili kural ve standartları\nbelirlemek, gerekli düzenlemeleri ve denetimleri yapmak, gerektiğinde yaptırım\nuygulamak. b) Görevi kapsamındaki\nürünlerin analiz veya kontrollerini yapmak veya yaptırmak. c) Görev alanına giren\nürünlerin güvenliliğine ilişkin faaliyetler ile ilgili usûl ve esasları\nbelirlemek, gerekli düzenlemeleri ve denetimleri yapmak, gerektiğinde yaptırım\nuygulamak. ç) Görevi kapsamındaki\nfaaliyetleri yürütecek kamu ve özel hukuk tüzel kişileri ile gerçek kişileri\nyetkilendirmek, denetlemek ve gerektiğinde yaptırım uygulamak. d) Tıbbî cihaz alanında\nfaaliyet gösteren onaylanmış kuruluşlar ile ilgili usûl ve esasları belirlemek,\ngerekli düzenlemeleri ve denetimleri yapmak, gerektiğinde yaptırım uygulamak. e) Avrupa Birliğinde yerleşik\nonaylanmış kuruluşların Türkiye’de bulunan temsilcilerinin faaliyetlerini\nizlemek ve denetlemek, gerektiğinde yaptırım uygulamak. f) Halk sağlığı ve hasta yararı\naçısından görevi kapsamındaki ürünlerin endikasyon dışı kullanımlarına ilişkin\nusûl ve esasları belirlemek. g) Sağlık beyanları ile ilgili\nusûl ve esasları belirlemek, izinsiz veya gerçeğe aykırı sağlık beyanı ile yapılan\nsatışları denetlemek, gerektiğinde durdurma, toplama, toplatma ve imha iş ve\nişlemlerini yapmak veya yaptırmak, izin ve sağlık beyanları yönünden bunların\nher türlü reklam ve tanıtımlarını denetlemek ve aykırı olanları durdurmak. ğ) Görevi kapsamındaki\nürünlerin reklam ve tanıtımı ile ilgili usûl ve esasları belirlemek, gerekli\ndüzenlemeleri ve denetimleri yapmak, gerektiğinde yaptırım uygulamak. h) Görevi kapsamındaki\nürünlere ilave olarak tedavi yöntemi veya araçlarına ilişkin bilimsel\nçalışmalar ile ilgili usûl ve esasları belirlemek, gerekli düzenlemeleri ve\ndenetimleri yapmak, gerektiğinde yaptırım uygulamak. ı) Türk Farmakopesini\nhazırlamak. i) Sürdürülebilir sağlık\nhizmet sunumu açısından görev alanına giren ürünlerin piyasada sürekli bulunabilmesi\nve tedariki için düzenleme yapmak, gerekli tedbirleri almak, gerektiğinde\nyaptırım uygulamak. j) Kalite yönetim sistemini\nkurmak, işletmek ve görev alanına giren faaliyetlere ilişkin akreditasyon\nsüreçleri ile ilgili iş ve işlemleri yürütmek. k) Beşeri tıbbî ürünlerin ve\nözel tıbbî amaçlı gıdaların fiyatlandırılması ile ilgili usûl ve esasları\nbelirlemek, fiyatlandırmak. l) Görev alanı ile ilgili\nfaaliyetleri izlemek, değerlendirmek, iyi uygulama örneklerini yaygınlaştırmak,\nakılcı ilaç kullanımına ilişkin faaliyetler yürütmek, görev alanı ile ilgili\nolarak farmako-ekonomik değerlendirmeler yapmak, ilgili kurum ve kuruluşlara\ngörüş oluşturmak. m) Görev alanı ile ilgili\nkonularda ulusal veya uluslararası kuruluşlar, kamu kurum ve kuruluşları, üniversiteler,\nsivil toplum kuruluşları ve özel kuruluşlarla işbirliği yapmak, bilimsel ve\nteknik faaliyetler gerçekleştirmek, müşterek çalışmalar yürütmek. n) Kurum personelinin atama,\nnakil, özlük, ücret, emeklilik ve benzeri işlemlerini yürütmek. o) Görev alanına giren\nfaaliyetler ile ilgili bilgi sistemleri kurmak ve işletmek. ö) Kurum hizmetlerinin\ngerektirdiği her türlü satın alma, kiralama, bakım ve onarım, arşiv, idarî ve\nmalî hizmetleri yürütmek. p) Görev alanı ile ilgili\nbilimsel değerlendirmeye esas komisyonlar, kurullar oluşturmak, gerektiğinde\nbilimsel kurul veya komisyonlardan görüş almak. Teşkilat MADDE 509 – (1) Türkiye\nİlaç ve Tıbbî Cihaz Kurumu, merkez teşkilatından meydana gelir. Ancak Türkiye\nİlaç ve Tıbbî Cihaz Kurumu ihtiyaç halinde denetim hizmetlerini yürütmek üzere\nmerkeze bağlı gruplar oluşturabilir. (2) Türkiye İlaç ve\nTıbbî Cihaz Kurumu; Başkan, beş başkan yardımcılığı, daire başkanlıkları, ihtiyaca\ngöre kurulacak danışma ve denetim birimleri ile strateji geliştirme daire\nbaşkanlığından meydana gelir. Taşra teşkilatı MADDE 510 – (1) Kurum\nilgili Cumhurbaşkanlığı kararnamesine uygun olarak taşra teşkilatı kurmaya ve\nkaldırmaya yetkilidir. Kurum Başkanı MADDE 511 – (1) Başkan Kurumun en üst amiridir. Başkan yürütülen\nhizmetlerden ve emri altındakilerin faaliyet ve işlemlerinden Bakana karşı\nsorumludur. (2) Başkanın görev,\nyetki ve sorumlulukları şunlardır: a) Kurum\nhizmetlerini mevzuat hükümlerine, kurumun amaç ve politikalarına, stratejik\nplanına uygun olarak yönetmek. b) Bakanlık\npolitikalarına uygun şekilde, ikincil düzenlemeleri yapmak, stratejik plan,\nyıllık performans programları ve faaliyet raporlarını hazırlamak ve uygulamak. c) Kurumun\nfaaliyetlerini etkin, etkili, kolay ulaşılabilir ve halkın ve sektörün ihtiyaç\nve beklentilerine uygun, ayrım gözetmeyen, şeffaf ve hesap verebilir şekilde\nyürütmek ve yürütülmesini sağlamak. ç) Kurumu temsil\netmek. d) Kurum bütçesini\nhazırlamak. e) Kurumun görev\nalanına giren konularda diğer kurum ve kuruluşlar ile işbirliği yapmak ve koordinasyonu\nsağlamak. (3) Başkan yardımcıları\nkurumun görevlerinin yürütülmesinde Başkana yardımcı olmak üzere\ngörevlendirilir ve Başkana karşı sorumludur. (4) Hizmet birimlerinin görev\ntanımları, yetki ve sorumlulukları ile çalışma usûl ve esasları Bakanlıkça\nçıkarılan yönetmelikle belirlenir. Komisyonlar MADDE 511/A- (Ek:RG-4/10/2024-32682-C.K.-164/4\nmd.) (1) Kurum, görev alanı\nkapsamında ihtiyaç duyduğu bilimsel veya teknik konularda araştırma, inceleme\nve çalışmalar yapmak üzere bilimsel nitelikli komisyonlar ve ruhsatlandırma\nkomisyonları kurmaya yetkilidir. Kurumun gelirleri MADDE 512 – (1) Kurumun\ngelirleri şunlardır: a) Her tür mal ve hizmetin üretim\nve sunumu karşılığında elde edilen gelirler. b) Genel bütçeden yapılacak\nyardımlar. c) Kurum gelirlerinin\ndeğerlendirilmesinden elde edilen gelirler. ç) Kuruma ait taşınır ve\ntaşınmazların satış ve kiralanmasından veya işletilmesinden elde edilen gelirler. d) Kuruma yapılacak bağışlar\nve yardımlar. e) (Değişik:RG-5/2/2019-30677-CK-30/25) Kurs, seminer, eğitim,\naraştırma, yayın, danışmanlık ve benzeri hizmetler ile kayıt, izin,\nruhsatlandırma ve sertifikasyona ilişkin tüm iş, işlem ve belgelendirmelerden\nelde edilen gelirler. f) Diğer gelirler. Hizmet binası yaptırma [128] [129] MADDE 513 – (1) Kurumca\nihtiyaç duyulan her türlü tesis Kurum tarafından yaptırılabilir. Bu tesisler,\nbedelleri; 129 a) Kurumun bütçesinin ilgili\ntertiplerine bu amaçla konulan ödeneklerden ve diğer gelirlerden, b) Kurumun mülkiyetindeki\ntaşınmazlar veya Çevre, Şehircilik ve İklim Değişikliği Bakanlığının görüşü\nalınarak Hazinenin özel mülkiyetindeki taşınmazlardan Kuruma tahsisli olan taşınmazların\nüzerindeki yapılarla birlikte devredilmesi suretiyle, karşılanmak üzere\ndüzenlenecek protokol esasları çerçevesinde Toplu Konut İdaresi Başkanlığına\nveya inşaat işleriyle ilgili araştırma, proje, taahhüt, finansman ve yapım\nişlemleri konusunda görevli ve yetkili kamu tüzel kişiliğine sahip diğer kurum\nve kuruluşlara da doğrudan yaptırılabilir. (2) Kurum hizmetlerinde\nkullanılmakta olan binalardan, Kurumca oluşturulacak komisyon tarafından\nfonksiyonellik ve/veya onarım-tadilat maliyeti açısından yapılan değerlendirme\nsonucunda yıkımının uygun olduğuna karar verilen binalar yıkılabilir. Yıkım\nkararı verecek komisyonun teşkili ile çalışma usûl ve esasları Kurumca\nbelirlenir. 129 Tıbbî ürün ve hizmetlerin üretiminin\nteşvik edilmesi MADDE 514 – (Mülga:RG-21/11/2023-32376-C.K-155/12\nmd.) Yurt dışı sağlık hizmet\nbirimleri MADDE 515 – (Mülga:RG-21/11/2023-32376-C.K-155/12\nmd.) Uzmanlık eğitimi\nyaptırılması MADDE 516 – (Mülga:RG-21/11/2023-32376-C.K-155/12\nmd.) Performans değerlendirmesi MADDE 517 – (1) Başkan,\nBaşkan yardımcısı ve diğer yöneticiler hiyerarşik olarak kendilerine bağlı bir\nalt kademedeki personelin performanslarını, verilen görevlere ve belirlenen\nhedeflere göre değerlendirir. [130] (2) Stratejik planlar,\nperformans programları ve faaliyet raporları 5018 sayılı Kanuna uygun olarak\noluşturulur ve ilgili kurumlara iletilir. Uzman ve müfettiş istihdamı [131] MADDE 518 – (1)\nKurumda; ilgisine göre 14/7/1965 tarihli ve 657 sayılı Kanunun ek 41 inci ve\n27/6/1989 tarihli ve 375 sayılı Kanun Hükmünde Kararnamenin ek 24 üncü\nmaddelerine göre sağlık uzmanları ve uzman yardımcıları, müfettiş ve müfettiş\nyardımcıları ile ürün denetmenleri ve ürün denetmen yardımcıları istihdam\nedilebilir. Sözleşmeli uzman çalıştırılması MADDE 519 – (1) Kurumda\nözel bilgi ve ihtisas gerektiren nitelikli bir işin yapılması veya proje\nhazırlanması veya yürütülmesi için 375 sayılı Kanun Hükmünde Kararnamenin ek 26\nncı maddesine göre sözleşme ile yerli ve yabancı uzman çalıştırılabilir. [132] (2) (Mülga:RG-26/12/2019-30990-CK-54/3\nmd.) OTUZYEDİNCİ BÖLÜM Türk İşbirliği ve Koordinasyon\nAjansı Başkanlığı Amaç ve kapsam MADDE 520 – (1) Bu\nBölümün amacı; Türk İşbirliği ve Koordinasyon Ajansı Başkanlığının kuruluş,\nteşkilat, görev, yetki ve sorumluluklarına ilişkin usul ve esasları\ndüzenlemektir. Kuruluş ve teşkilat MADDE 521 - (1)\nİşbirliğinde bulunulması hedeflenen devletler ve topluluklarla iktisadi,\nticari, teknik, sosyal, kültürel ve eğitim alanlarındaki ilişkileri projeler,\nprogramlar ve faaliyetler aracılığıyla geliştirmek, yapılacak katkı, yardım ve\nilgili süreçleri yürütmek ve mevzuatla verilen diğer görevleri yapmak üzere,\nKültür ve Turizm Bakanlığına bağlı, kamu tüzel kişiliğini haiz ve özel bütçeli\nTürk İşbirliği ve Koordinasyon Ajansı Başkanlığı kurulmuştur. Kurumun kısa adı\nTİKA’dır. (2) Bu Bölümde geçen Bakan\ndeyiminden Kültür ve Turizm Bakanı anlaşılır. Görevler MADDE 522 – (1)\nBaşkanlığın görevleri şunlardır: a) İşbirliğinde bulunulması\nhedeflenen ülke ve topluluklarla iktisadi, ticari, teknik, sosyal, kültürel ve\neğitim alanlarındaki ilişkileri karşılıklı kalkınmaya da katkıda bulunacak\nşekilde projeler ve faaliyetler temelinde geliştirmek, söz konusu ülke ve\ntoplulukların kalkınma hedef ve ihtiyaçlarına uygun işbirliği program ve\nprojelerini hazırlamak veya hazırlatmak, bununla ilgili gerekli düzenlemeleri\nve takibi yapmak ve bunların uygulanmasında koordinasyonu sağlamak. b) İşbirliğinde bulunulması\nhedeflenen ülke ve toplulukların iktisadi gelişim sürecinde ihtiyaç duyacakları\nekonomik altyapı araçlarını ve destek programlarını hazırlamak, ekonomik\nbüyüme, yatırım ortamının hazırlanması ve geliştirilmesi, işsizliğin ve\nyoksulluğun azaltılması, eğitim seviyesinin yükseltilmesi, iyi yönetişim, kadın\nve ailenin toplumsal yaşamda ve kalkınmadaki rolü, bilgi teknolojileri\ntransferi, çevre ve doğal kaynakların yönetimi, enerji, altyapı, sürdürülebilir\nkalkınma gibi alanlarda katkı temin etmek, bu ülkelere kurumsal, insan\nkaynakları ve benzeri alanlarda kapasite geliştirme destekleri sağlamak. c) Gerektiğinde yabancı ülke\nve topluluklara yapılacak insani yardım ve teknik desteklerin koordinasyonunu\nsağlamak. ç) Kalkınma alanında ulusal ve\nyararlanıcı ülkelerin kamu kurumları, üniversiteleri, sivil toplum ve özel\nsektör kuruluşları ile işbirliği halinde program, proje ve faaliyetler gerçekleştirmek\nve gerektiğinde uzman desteği sağlamak. d) İşbirliği yapılması\nhedeflenen ülke ve topluluklarda kamu yönetimi, hukuk, eğitim, kültür ve diğer\nsosyal alanlardaki işbirliğini güçlendirmek amacıyla proje ve programlar\nhazırlamak, hazırlatmak ve uygulamak, bu ülke ve topluluklardan eğitim ve staj\namacıyla Türkiye’ye gönderilecek kamu görevlileri ve diğer kişilere burs ve\nbenzeri destek sağlamak. e) Yurtdışında kültürel\nişbirliği programları yürütmek ve gerektiğinde Türk kültürüyle ilgili faaliyet\ngösteren merkezlerle işbirliği yapmak. f) Kalkınma yardımları ve\nülkemizin dış yardımlarıyla ilgili uygulama ve teknik koordinasyon ile takibi\nsağlamak, envanter hazırlamak ve raporlar yayınlamak. g) Yurtdışında bulunan ortak\ntarihi, kültürel ve toplumsal mirasın ve değerlerin korunmasına, toplumlar\narası önyargıların giderilerek ilişkilerin güçlendirilmesine yönelik sosyal ve\nkültürel proje ve çalışmaları uygulamak. ğ) Görev alanıyla ilgili olarak\nuluslararası işbirliğine ilişkin çalışmalarda yer almak ve koordinasyonu\nsağlamak, gerektiğinde uluslararası kuruluşlar ve bunların temsilcilikleriyle\nortaklaşa projeler yürütmek. h) İşbirliğinde bulunulması\nhedeflenen ülkelerin yanı sıra, özellikle tarihi, coğrafi, sosyal ve kültürel\nbağlarımızın bulunduğu ülkelere, ilgili ülkenin kalkınmışlık düzeyine\nbakılmaksızın, teknik katkı ve destekte bulunmak ve ortak projelere açık olan\ntüm ülkelerden gelecek talepleri değerlendirmek. ı) Başkanlığın faaliyetleri\nkapsamında programa alınacak ülke ve topluluklara yönelik işbirliği ve yardım\nprojeleri hakkında Bakanlığa bilgi vermek. i) Mevzuatla Başkanlığa\nverilen diğer görev ve hizmetleri yapmak. Başkan ve Başkan\nYardımcıları MADDE 523 – (1) Başkan,\nBaşkanlığın en üst amiri olup, Başkanlık hizmetlerini; mevzuata, Cumhurbaşkanının\ngenel siyaseti ve dış politikası çerçevesinde Başkanlığın amaç ve politikaları\nile işbirliği kapsamındaki ülkelerin ihtiyaçlarına uygun olarak yürütmek ve\nfaaliyet alanına giren konularda diğer kamu kurum ve kuruluşlarıyla işbirliği\nve koordinasyonu sağlamakla görevlidir. Başkan, Bakana karşı sorumludur. (2) Başkana yardımcı olmak\nüzere üç Başkan Yardımcısı atanabilir. Başkan Yardımcıları, Başkan tarafından\nverilen görevleri yerine getirir. Hizmet birimleri MADDE 524 – (1)\nBaşkanlığın hizmet birimleri şunlardır: a) Orta Asya ve Kafkaslar\nDairesi Başkanlığı. b) Balkanlar ve Doğu Avrupa\nDairesi Başkanlığı. c) Ortadoğu ve Afrika Dairesi\nBaşkanlığı. ç) Doğu ve Güney Asya, Pasifik\nve Latin Amerika Dairesi Başkanlığı. d) Dış İlişkiler ve\nOrtaklıklar Dairesi Başkanlığı. e) Strateji Geliştirme Dairesi\nBaşkanlığı. f) Personel ve Destek\nHizmetleri Dairesi Başkanlığı. g) Hukuk Müşavirliği. (2) Birinci fıkranın (a), (b),\n(c) ve (ç) bentlerinde belirtilen Daire Başkanlıklarının görev alanına giren\nülkeler Başkan tarafından belirlenir. Bu Daire Başkanlıkları, görev alanlarına\ngiren ülkelerle sınırlı olarak Ajansın görevleri ile Başkan tarafından verilen\ndiğer görevleri yerine getirir. (3) Dış İlişkiler ve\nOrtaklıklar Dairesi Başkanlığının görevleri şunlardır: a) Birden fazla ülke ve\nbölgeyi ilgilendiren program, proje ve faaliyetler için Ajansın görevlerini,\nilgili Daire Başkanlıkları ile işbirliği içinde yerine getirmek. b) Kalkınma yardımları ile teknik\ndestek ve insani yardımları, sivil toplum kuruluşları ve gönüllü kuruluşlarla\nişbirliği halinde geliştirmek ve uygulamak. c) Uluslararası kuruluşlar ve\ndiğer ülkelerin kalkınma teşkilatları ile işbirliği yapmak, ortak finansman ve\nbenzeri yöntemlerle program, proje ve faaliyetler geliştirmek ve uygulamak. ç) Başkan tarafından verilen\nbenzeri diğer görevleri yapmak. (4) Strateji Geliştirme Dairesi Başkanlığının görevleri\nşunlardır: a) 10/12/2003 tarihli ve 5018 sayılı Kamu Malî Yönetimi ve\nKontrol Kanunu, 22/12/2005 tarihli ve 5436 sayılı Kanun ve diğer mevzuatla\nstrateji geliştirme ve mali hizmetler birimlerine verilen görevleri yürütmek. b) 9/10/2003 tarihli ve 4982\nsayılı Bilgi Edinme Hakkı Kanununa göre Başkanlığa yapılacak başvuruların\netkin, doğru ve süresinde sonuçlanmasını sağlamak için gerekli çalışmaları\nyapmak. c) Başkan tarafından verilen benzeri diğer görevleri\nyapmak. (5) Personel ve Destek\nHizmetleri Dairesi Başkanlığının görevleri şunlardır: a) Başkanlığın insan\nkaynakları politikasını ve planlamasını yapmak. b) Başkanlık personelinin\natama, nakil, disiplin, terfi, ücret, sağlık, emeklilik ve benzeri özlük\nişlemlerini yürütmek. c) Başkanlığın eğitim planını\nhazırlamak, hizmet öncesi ve hizmet içi eğitim programlarını düzenlemek,\nuygulamak ve değerlendirmek. ç) 5018 sayılı Kanunda yer\nalan esaslar çerçevesinde Başkanlığın birimleri ile yurtdışındaki ofislerinin\nihtiyacı olan her türlü yapım, satın alma, kiralama, bakım ve onarım, ulaştırma\nve benzeri idari ve mali hizmetleri yürütmek. d) Evrak bilişim ve yönetim\nsistemini, e-Devlet uygulaması çerçevesinde genel evrak ve dokümantasyon hizmetlerini\ntemin etmek, yürütmek, güncellemek ve yerine getirilmesini denetlemek. e) Başkanlık kütüphane ve\narşiv hizmetlerini yürütmek. f) Başkanlık sivil savunma ve\nseferberlik hizmetlerini planlamak ve yürütmek. g) Başkanlığın birimleri ile yurtdışındaki ofislerinin\nbilgi teknolojileri altyapısını kurmak, işletmek, bakım ve onarımlarını yapmak\nveya yaptırmak, bunlara ait hizmetleri ilgili birimler ile yürütmek, bilgi\nişlem projeleri ile ilgili birimler arasında koordinasyon ve işbirliğini\nsağlamak, bilişim teknolojisindeki gelişmelere uygun yazılımları üretmek veya\nsağlamak. ğ) Başkan tarafından verilen benzeri diğer görevleri\nyapmak. (6) Hukuk Müşavirliğinin görevleri\nşunlardır: a) 26/9/2011 tarihli ve 659\nsayılı Genel ve Özel Bütçeli İdarelerde Hukuk Hizmetlerinin Yürütülmesine\nİlişkin Kanun Hükmünde Kararname hükümlerine göre hukuk birimlerine verilen\ngörevleri yapmak. b) Başkan tarafından verilen\ndiğer görevleri yapmak. Program Koordinasyon\nOfisleri MADDE 525 – (1) Başkanlığın\nyurtdışında yürüteceği program, proje, faaliyet ve yardım işlemlerinin\ngerektirdiği koordinasyonun sağlanması için Program Koordinasyon Ofisleri\nkurulabilir. Çalışma grupları MADDE 526 – (1) Başkanlık,\ngörev alanına giren konularla ilgili olarak çalışmalarda bulunmak üzere diğer\nbakanlıklar, kamu kurum ve kuruluşları, sivil toplum kuruluşları, özel sektör\ntemsilcileri ve konu ile ilgili uzmanların katılımı ile geçici çalışma grupları\noluşturabilir. Proje, yayın ve tanıtım MADDE 527 – (1) Başkanlıkça\nyürütülecek projelerin belirlenmesi, uygulanması, takibi ve sonuçlandırılması,\ngerekli koordinasyonlarla bu proje ve faaliyetlerin sponsorlar aracılığıyla\nyapılmasının sağlanması, Başkanlığın faaliyet ve amaçlarına uygun yayın ve\ntanıtım yapılması ve bu yayınlarla ilgili olarak ödenecek ücretler ile bu\nalanda yazılı ve görsel basın organlarınca ve internet medyası aracılığıyla\nyapılacak yayınların desteklenmesine ilişkin usul ve esaslar yönetmelikle\nbelirlenir. Başkanlığın gelirleri MADDE 528 – (1)\nBaşkanlığın gelirleri şunlardır: a) Genel bütçeden yapılacak\nyardımlar. b) Başkanlığa yapılacak her\ntürlü bağış, yardım ve vasiyetler. c) Lüzumu halinde,\nCumhurbaşkanı onayı ile diğer kaynaklardan yapılacak transferler. ç) Başkanlık gelirlerinin değerlendirilmesinden\nelde edilen gelirler. d) Diğer gelirler. İşbirliği ve koordinasyon\nkonusunda Başkanlığın görev, yetki ve sorumluluğu MADDE 529 ‒ (1)\nBaşkanlık, hizmet ve görevleriyle ilgili konularda diğer kamu kurum ve\nkuruluşları ve mahalli idareler ile gerekli işbirliği ve koordinasyonu\nsağlamakla görevlidir. (2) Yurtdışında teknik,\nkültürel, sosyal, insani ve benzeri yardım faaliyetlerinde bulunan kamu kurum\nve kuruluşları ile kamu kaynağı kullanan diğer kuruluşlar, bu yardım\nfaaliyetleriyle ilgili projelerini gerekli görülen hallerde Başkanlık kanalıyla\ngerçekleştirebilirler. Personel rejimi MADDE 530 – (1)\nBaşkanlıkta, 657 sayılı Kanunun ek 41 inci maddesine göre TİKA Uzmanı ile TİKA\nUzman Yardımcısı istihdam edilir. (2) Başkanlıkta, 375 sayılı Kanun\nHükmünde Kararnamenin ek 26 ncı maddesine göre sözleşme ile yerli veya yabancı\nuzman istihdam edilebilir. (Mülga cümle:RG-26/12/2019-30990-CK-54/3 md.) (…) (Mülga cümle:RG-26/12/2019-30990-CK-54/3 md.) (…) Görevlendirme MADDE 531 ‒ (1) Kamu kurum ve kuruluşlarının personeli, 375 sayılı Kanun Hükmünde\nKararnamenin ek 25 inci maddesine göre, Başkanlıkta geçici\ngörevlendirilebilirler. OTUZSEKİZİNCİ BÖLÜM Türkiye Radyo-Televizyon Kurumu Amaç MADDE 532 – (1) Bu\nBölümün amacı; Türkiye Radyo-Televizyon Kurumunun kuruluş, görev, yetki ve\nsorumluluklarına ilişkin usul ve esasları belirlemektir. Kuruluş MADDE 533 – (1) Tarafsız bir kamu tüzelkişiliğine sahip Türkiye Radyo-Televizyon Kurumu\nkurulmuştur. Kısa adı TRT’dir. Merkezi Ankara’dadır. (2) Bu Bölümdeki özel hükümler\nile düzenlenen hususlar dışında kalan konularda Kurum hakkında kamu iktisadi\nkuruluşlarına uygulanan genel hükümler uygulanır. (3) Türkiye Radyo – Televizyon\nKurumu ilişkili kuruluştur. Görevler MADDE 534 – (1) Türkiye\nRadyo – Televizyon Kurumunun görevleri şunlardır: a) Radyo ve televizyon\nyayınları yapmak ve bu amaçla radyo ve televizyon verici istasyonları, program\niletim sistemleri ve stüdyo tesisleri kurmak, geliştirmek, radyo ve televizyon\nyayınları alanında ek gelir temin edecek düzenlemeler yapmak ve faaliyette\nbulunmak. b) Radyo ve televizyon\nyayınları için haber toplama ve program yayın ve yapımı maksatlarıyla gerekli\nbirimleri oluşturmak. c) Bu Bölüm çerçevesinde; Türkiye\nsınırları içinde yayın yapan yerel, bölgesel, ulusal radyo ve televizyon kurum\nve kuruluşları ile sözleşme, anlaşma ve protokoller imza etmek; ayrıca\nCumhurbaşkanının onayını alarak gerektiğinde uluslararası radyo ve televizyon\nkurum ve kuruluşları ile anlaşma, sözleşme ve protokoller imza etmek. ç) Tesislerde kullanılacak\nalet ve cihazlar ile ilgili araştırmalar yapmak veya yaptırmak, bunların onarım\nve bakımlarını yapmak veya yaptırmak ve gerekli hallerde işletme için zorunlu\nolan alet ve cihazları imal etmek veya ettirmek. d) Yurt içine yapılacak;\nhaber, kültür, bilim, sanat, eğlence ve benzeri türlerde eğitici, aydınlatıcı\nve eğlendirici nitelikte her türlü yayınla; 1) Atatürk ilke ve\ninkılaplarının kökleşmesine, Türkiye Cumhuriyetinin çağdaş uygarlık düzeyinin\nüstüne çıkmasını öngören milli hedeflerin gerçekleşmesine, 2) Devletin varlık ve\nbağımsızlığının, ülkenin ve milletin bölünmez bütünlüğünün, toplumun huzurunun,\nmilli dayanışma ve adalet anlayışı içinde, insan haklarına saygılı ve Atatürk Milliyetçiliğine\ndayanan demokratik, laik ve sosyal hukuk devleti niteliklerinin korunmasına ve\ngüçlendirilmesine, 3) Milli eğitim ve milli\nkültürün geliştirilmesine, 4) Devletin milli güvenlik\nsiyasetinin, milli ve ekonomik menfaatlerinin korunmasına, 5) Kamuoyunun Anayasa ilkeleri\ndoğrultusunda serbestçe ve sağlıklı bir şekilde oluşmasına, yardımcı olmak. e) Yurt dışına yapılacak\nyayınlarla; 1) Devletin her alanda\ntanıtılmasına, 2) Yurt dışında bulunan Türk vatandaşlarının Türkiye Cumhuriyeti ile ilişkilerinin\nsürdürülmesine, yardımcı olmak. f) Yurt içi ve yurt dışına gerektiğinde tüm mecralardan yayın yapmak ve\nbu yayınları sürdürülebilir kılmak amacıyla her türlü faaliyette\nbulunmak ve buna ilişkin tedbirleri almak. g) (Ek:RG-10/10/2024-32688-C.K-165/20\nmd.) Medya ve iletişim alanlarında, ulusal ve uluslararası\ngelişmeler çerçevesinde, yeni yayın teknolojileri, program, uygulama, oyun,\nmüzik, video ve metin gibi her türlü içerik ve yazılımı üretmek, geliştirmek,\ntemin etmek; teknik destek sağlamak; bu kapsamda diğer kamu kurum ve\nkuruluşları, uluslararası kurum ve kuruluşlar, yerli ve yabancı gerçek ve tüzel\nkişiler, sivil toplum kuruluşları ve üniversiteler ile işbirliği yapmak, ğ) (Ek:RG-10/10/2024-32688-C.K-165/20\nmd.) Ulusal ve uluslararası düzeyde medya ve iletişim alanlarının\ngelişimine katkı sağlamak üzere eğitim merkezi kurmak; bu kapsamda diğer kamu\nkurum ve kuruluşları, uluslararası kurum ve kuruluşlar, yerli ve yabancı gerçek\nve tüzel kişiler, sivil toplum kuruluşları ile üniversitelere eğitim hizmetleri\ndüzenlemek; verilen eğitimler kapsamında ölçme, değerlendirme, belgelendirme ve\nsertifika süreçlerine ilişkin faaliyetleri yürütmek ve verilecek eğitim\nhizmetleri ile faaliyetlere yönelik düzenlemeler yapmak. Organlar MADDE 535 – (1) Türkiye\nRadyo – Televizyon Kurumunun organları şunlardır: a) Yönetim Kurulu, b) Genel Müdürlük. Yönetim Kurulu MADDE 536 – (1) Yönetim\nKurulu, Genel Müdür dâhil 9 üyeden oluşur. [133] (2) (Değişik birinci\ncümle:RG-14/7/2021-31541-C.K-80/16 md.) Yönetim Kurulu Başkanı\nCumhurbaşkanı tarafından atanır. Yönetim Kurulu bir başkan vekili seçer ve\ngerekli hallerde değiştirebilir. (3) Yönetim Kurulu (…) ayda\nbir toplanır; gerekli durumlarda Yönetim Kurulu Başkanının çağrısı ile de\ntoplanabilir. Kurul,  en az yedi üyenin katılmasıyla toplanır ve\nkararlarını üye tamsayısının salt çoğunluğu ile alır. Çekimser oy kullanılamaz.\nYönetim Kurulunun çalışma esasları yönetmelikle düzenlenir. [134] (4) Yönetim Kurulu üyeleri,\nTürkiye Radyo – Televizyon Kurumunun görev ve yetkilerine giren konularda\ndoğrudan doğruya veya dolayısıyla taraf olamaz ve bu konularda hiçbir menfaat\nsağlayamaz; siyasi partilere üye olamazlar. Yönetim Kurulunun görevleri MADDE 537 – (1) Türkiye\nRadyo – Televizyon Kurumu Yönetim Kurulunun görevleri şunlardır: a) Türkiye Radyo – Televizyon\nKurumunun program, yayın, teknik, personel, idari, mali ve her türlü\nhizmetlerine dair temel ilkeleri ve hedefleri tespit etmek ve Genel Müdürlükçe\nhazırlanacak olan yıllık ve 5 yıllık planları ve söz konusu planlara göre hazırlanan\nbirimlerin bütçelerini karara bağlamak, b) Türkiye Radyo – Televizyon\nKurumunun bütçesini, bilançosunu, toplam kadro ve pozisyon sayısını karara\nbağlamak, c) Genel Müdürlükçe\nhazırlanacak yönetmelik tasarıları hakkında karar vermek, ç) Alınan kararların\nuygulanışını Yönetim Kurulu toplantılarında, Yönetim Kurulu Başkanının vereceği\nbilgilerle takip ve kontrol etmek, d) Türkiye Radyo – Televizyon\nKurumunun hizmetlerinin geliştirilmesini sağlayacak tedbirleri almak, e) Genel Müdürlükçe gerekli\ngörülecek konularda kararlar almak, f) Türkiye Radyo – Televizyon Kurumu ile ilgili ve başka mercie\nbırakılmamış konularda karar almak, g) Kuruma ait taşınmazların\nsatımı ile Kurum tarafından taşınmaz edinilmesi ve taşınmazların bağışlarının\nkabulü hususlarını karara bağlamak. Genel Müdür MADDE 538  - (1)\nTürkiye Radyo – Televizyon Kurumu, Genel Müdür tarafından temsil olunur ve yönetilir.\nGenel Müdür Yönetim Kurulu tarafından karara bağlanan yıllık ve 5 yıllık\nplanları icra etme ve söz konusu planlara göre hazırlanan birimlerin\nbütçelerinin harcama yetkilisidir. Danışma kurulları MADDE 539 – (1) Yönetim\nKurulu veya Genel Müdür tarafından Türkiye Radyo-Televizyon Kurumunun bu\nBölümde belirtilen görevleri çerçevesinde; radyo ve televizyon yayınları hakkında\nkamuoyunun düşünce ve dileklerini tespit etmek, ilmi veya teknik araştırmalar\nyaptırmak veya lüzumlu görülecek konularda özel ihtisaslarından yararlanmak\nmaksadıyla geçici danışma kurulları teşkil edilebilir. (2) Danışma kurullarının\nteşkili, mensuplarının nicelik ve nitelikleri, çalışma usul ve esasları ve mali\nhususlar yönetmelikle belirlenir. Teşkilat MADDE 540 – (1) Türkiye\nRadyo-Televizyon Kurumu; merkez, taşra ve yurt dışı teşkilatından oluşur. (2) Hizmet gereklerine uygun\nolarak Kurumun merkez, taşra ve yurt dışı teşkilatının hangi birimlerden oluşacağı\nGenel Müdürün teklifi üzerine Yönetim Kurulu tarafından karara bağlanır. (3) Birimlerin çalışma\nesasları ve bağlantıları Genel Müdür tarafından belirlenir. Yayın türleri MADDE 541 – (1) Radyo\nve televizyon yayınları mümkün olduğu kadar çeşitli konulara yer verecek\nşekilde ve yayın görevlerinin yerine getirilmesi esas alınarak düzenlenir. Cumhurbaşkanlığı bildiri ve\nkonuşmaları MADDE 542 – (1) Türkiye Radyo – Televizyon Kurumu, Cumhurbaşkanlığı bildirilerini, sadece\nCumhurbaşkanlığını bağlamak kaydıyla yayınlamakla yükümlüdür. Ancak, bunların\nCumhurbaşkanlığı bildirisi olduğunu yayın sırasında açıklar. Cumhurbaşkanlığı\nbildirilerine ait metinlerin, Cumhurbaşkanlığından yazılı yayın isteği ile\nverilmesi ve yetkililerin imzasını taşıması şarttır. (2) Türkiye Radyo – Televizyon\nKurumu, olağanüstü haller ile seferberlik ve savaş haline inhisar etmek üzere\nCumhurbaşkanının konuşmalarını yayınlamakla yükümlüdür. Cumhurbaşkanı faaliyetlerinin\ntanıtılması MADDE 543 – (1) Türkiye\nRadyo – Televizyon Kurumunun yayın esaslarına uymak, cevap hakkı doğuracak\nnitelikte olmamak ve siyasi çıkar amacı taşımamak kaydıyla mevzuat veya idari\nkararlarla yürürlüğe konan ve halkın katılımı ile başarıya ulaşabilecek\nCumhurbaşkanı faaliyetlerinin gerekçelerinin, yararlarının, vecibelerinin, usul\nve esaslarının kamuoyuna benimsetilmesini amaçlayan tanıtıcı radyo ve\ntelevizyon programları, Cumhurbaşkanı tarafından Türkiye Radyo – Televizyon\nKurumu dışında hazırlatılır ve Kurum tarafından haber bültenleri dışında\nyayınlanır. Bu yayının Cumhurbaşkanı faaliyetlerinin tanıtılması olduğu yayın\nsırasında belirtilir. Bu yayınların yayın süreleri ayda otuz dakikayı geçemez.\nCumhurbaşkanı bu süreyi bir defada veya bir aydaki toplamı otuz dakikayı\naşmamak üzere birkaç defada kullanabilir. Kullanılmayan süreler müteakip ay\nsürelerine eklenemez. Devletin dış ilişkileri ile\nilgili yayınlar MADDE 544 – (1) Devletin\ndış ilişkileri ile ilgili yayınlarda uygulanacak esaslar, Dışişleri\nBakanlığınca tespit edilerek Türkiye Radyo – Televizyon Kurumuna bildirilir.\nDış ilişkiler ile ilgili yorumlarda kaynak belirtilip belirtilmeyeceği\nhususunda Dışişleri Bakanlığının görüşü göz önünde tutulur. Yayınların denetimi MADDE 545 - (1) Türkiye Radyo – Televizyon Kurumunun yayınlayacağı programların son\ndenetimi, Genel Müdür adına yayın denetmenleri tarafından yapılır. (2) Söz konusu yayınlar\nTürkiye Radyo – Televizyon Kurumu dışından hiçbir kişi veya kuruluş tarafından\ndenetlenemez. (3) Yayın denetmenlerinin\natanması ile denetimin usul ve esasları yönetmelikle düzenlenir. Sermaye, kârın dağıtımı ve\nyedek akçe MADDE 546 – (1) Türkiye\nRadyo – Televizyon Kurumunun belirlenen sermayesi Cumhurbaşkanının kararı ile\nartırılabilir. (2) Sermayenin kaynakları\nşunlardır: a) 2954 sayılı Kanunun\nyürürlüğe girdiği tarihte ödenmiş sermaye, b) Genel bütçeden, sermayeye\nmahsuben yapılacak ödemeler, c) Yıllık kârlardan, üçüncü\nfıkrada ve kanunlar uyarınca ayırımlar yapıldıktan sonra kalacak bakiyeler. (3) Yıllık bilanço, kar\nve zarar hesaplarının Yönetim Kurulunca onaylanmasını müteakip; a) Yıllık karın % 10’u ödenmiş\nsermayenin % 25’ine kadar kanuni yedek akçe olarak, %10’u da nominal sermayenin\n% 10’una kadar olağanüstü yedek akçe olarak ayrılır. b) Mevzuat gereğince ödenecek\nvergi, fon ve aidatlar düşüldükten sonra kalan kâr özel yedek akçe hesabına\nnaklonulur. Zararlar öncelikle özel yedek akçeden karşılanır. Özel yedek\nakçenin yetmemesi halinde, bu zararlar sırasıyla olağanüstü yedek akçeden ve\nkanuni yedek akçeden karşılanır. Bütçenin hazırlanması ve\nfinansman açığı MADDE 547 – (1) Türkiye\nRadyo – Televizyon Kurumunun yıllık bütçesi ile yatırım ve finansman\nprogramları Yönetim Kurulu tarafından onaylanarak yürürlüğe konulur. Ancak,\nTürkiye Radyo – Televizyon Kurumunun yıllık yatırım ve finansman programı konusunda,\nYönetim Kurulu kararından önce Hazine ve Maliye Bakanlığının vizesinin alınması\ngereklidir. (2) Türkiye Radyo – Televizyon\nKurumunun yıllık finansman programında tespit olunan açık, genel bütçeden\nkarşılanır. Personel MADDE 548- (Başlığı ile\nBirlikte Değişik:RG-8/4/2020-31093-CK-58/14 ) (1) Bir yayın kuruluşu olan\nTürkiye Radyo-Televizyon Kurumunun personeli yapım ve yayına hizmet etmekte\nolup bu hizmetler memurlar ve özel hukuk hükümlerine tabi personel eliyle\ngördürülür. GEÇİCİ MADDE 1- (Ek:RG-19/6/2019-30806-CK-39/5\nmd.) (1) 2954 sayılı Kanuna 703\nsayılı Kanun Hükmünde Kararnamenin 95 inci maddesiyle eklenen geçici 15 inci\nmadde kapsamında Devlet Personel Başkanlığına bildirilen personelin atama\nteklifleri mevcut unvanları esas alınmak suretiyle yapılır. Atama teklifinin\nyapılması ile birlikte diğer mevzuattaki hükümlere bakılmaksızın ve başka bir\nişleme gerek kalmaksızın atama teklifi yapılan kamu kurum ve kuruluşlarına\nkadro ve pozisyonlar ihdas edilmiş ve mevzuatı uyarınca düzenlenen ilgili\ncetvel ve bölümlere eklenmiş sayılır. Söz konusu kadro ve pozisyonlar herhangi\nbir şekilde boşalmaları halinde iptal edilmiş sayılır. OTUZDOKUZUNCU BÖLÜM Türk Standardları Enstitüsü Amaç MADDE\n549 – (1) Bu Bölümün amacı Türk Standardları\nEnstitüsünün kuruluş, teşkilat, görev ve yetkilerine ilişkin usul ve esasları\ndüzenlemektir. Kuruluş MADDE\n550 – (1) Her türlü madde ve mamulleri ile usul ve hizmet\nstandardlarını yapmak gayesiyle Türk Standardları Enstitüsü kurulmuştur. (2)\nEnstitü, tüzel kişiliği haiz, özel hukuk hükümlerine göre yönetilen özel\nbütçeli bir kamu kurumu olup kısa adı ve markası TSE’dir. Bu marka çeşitli\nşekillerde gösterilir. Türk Standardları Enstitüsünün müsaadesi olmadan bu\nmarka hiçbir şekil ve şart altında kullanılamaz. (3) Yalnız Türk Standardları Enstitüsü tarafından kabul\nedilen standardlar Türk Standardı adını alır. (4) (Değişik cümle:RG-8/4/2020-31093-CK-58/15) Bu standardlar ihtiyari olup;\nstandardın ilgili olduğu Bakanlığın teklifi ve Sanayi ve Teknoloji Bakanının\nonayı ile mecburi kılınabilir. Bir standardın mecburi kılınabilmesi için Türk\nStandardı olması şarttır. Mecburi kılınan standardlar Resmî Gazete’de\nyayımlanır. (5)\nEnstitü, Sanayi ve Teknoloji Bakanlığının ilgili kuruluşudur. (6)\nTürk Standardları Enstitüsünün merkezi Ankara’dadır. Enstitü, yurt içinde\nYönetim Kurulunun teklifi ve ilgili Bakanın onayıyla, yurt dışında sayısı onu\ngeçmemek üzere Cumhurbaşkanı kararıyla belirlenecek yerlerde temsilcilikler kurabilir. (7)\nEnstitünün her türlü yayını, 5/12/1951 tarihli ve 5846 sayılı Fikir ve Sanat Eserleri\nKanununa tâbidir. Görevleri MADDE 551 – (1) Türk\nStandardları Enstitüsünün görevleri şunlardır: a) Her türlü standardları\nhazırlamak veya hazırlatmak. b) Enstitü bünyesinde veya\ndiğer kişi ve kuruluşlarca hazırlanan standardları tetkik ve uygun bulduğu\ntakdirde Türk Standardı olarak kabul etmek. c) Kabul edilen standardları\nyayımlamak ve ihtiyari olarak uygulanmalarını teşvik etmek. ç) Kamu ve özel sektörün\ntalebi üzerine standardları veya projelerini hazırlamak ve bu standardlara\nyönelik mütalaa vermek. d) Standardlar konusunda her\ntürlü ilmi ve teknik incelemelerle araştırmalarda bulunmak, yabancı ülkelerdeki\nbenzeri çalışmaları takip etmek, milletlerarası ve yabancı standard kurumları\nile münasebetler kurmak ve bunlarla işbirliğinde bulunmak. e) Üniversiteler ve diğer\nilmi, teknik kurum ve müesseselerle işbirliği sağlamak, standardizasyon\nkonularında yayın yapmak, milli ve milletlerarası standardlardan arşivler\nmeydana getirmek ve ilgililerin faydalanmalarına sunmak. f) Standardlarla ilgili araştırma\namacıyla ve ihtiyari standardların tatbikatında kontrol için laboratuvarlar\nkurmak; muayene, analiz ve deneyler ile kamu ve özel sektörün talep edeceği teknik\nçalışmaları yapmak ve rapor vermek. g) Yurtta standard işlerini\nyerleştirmek ve geliştirmek için elemanlar yetiştirmek ve bu maksatla kurslar\naçmak ve seminerler tertiplemek. ğ) Standardlara uygun ve\nkaliteli üretimi teşvik edecek her türlü çalışmaları yapmak ve bunlarla ilgili\nbelgeleri tanzim etmek. h) Metroloji ve\nkalibrasyon ile ilgili araştırma ve geliştirme çalışmaları yapmak ve gerekli\nlaboratuvarları kurmak. ı) (Ek:RG-8/4/2020-31093-CK-58/16) Uygunluk değerlendirme alanlarında diğer faaliyetleri yürütmek. (2) Türk Standardları\nEnstitüsünün bu görevlerinin öncelik esasına göre tanzimi Genel Kurulca\nkararlaştırılır ve ilgililere duyurulur. Organlar MADDE 552 – (1) Türk\nStandardları Enstitüsünün organları Genel Kurul, Teknik Kurul, Yönetim Kurulu\nve Denetleme Kurulu ile İhtisas Kurullarıdır. Genel Kurul [135] MADDE 553 – (1) Genel\nKurul, Türk Standardları Enstitüsünün en yüksek karar organıdır. (2) Genel Kurul aşağıdaki\nüyelerden meydana gelir: a) Cumhurbaşkanlığı ve Sanayi\nve Teknoloji Bakanlığı tarafından görevlendirilecek beşer temsilci. b) Ticaret Bakanlığı\ntarafından görevlendirilecek iki temsilci. c) Çalışma ve Sosyal Güvenlik\nBakanlığı, Çevre, Şehircilik ve İklim Değişikliği Bakanlığı, Enerji ve Tabii\nKaynaklar Bakanlığı, Tarım ve Orman Bakanlığı, Hazine ve Maliye Bakanlığı,\nMilli Savunma Bakanlığı, Sağlık Bakanlığı, Ulaştırma ve Altyapı Bakanlığı,\nGenelkurmay Başkanlığı, Sayıştay Başkanlığı, Türkiye Bilimsel ve Teknolojik\nAraştırma Kurumu, Küçük ve Orta Ölçekli İşletmeleri Geliştirme ve Destekleme İdaresi\nBaşkanlığı, Devlet Malzeme Ofisi ve Türk Akreditasyon Kurumu tarafından\ngörevlendirilecek birer temsilci. [136] [137] ç) Yükseköğretim Kurulunca\nüniversitelerden seçilecek yedi temsilci. d) Türkiye Odalar ve Borsalar\nBirliğince görevlendirilecek on bir temsilci. (3) Genel Kurul, üyeleri\narasından seçilecek bir Başkan ve iki katipten meydana gelen Başkanlık Divanı tarafından yönetilir. Başkan,\nkatiplerden birini başkanvekili olarak görevlendirebilir. (4) Genel Kurul üyeleri 3 yıl\niçin görevlendirilirler. Herhangi bir sebeple bu görevleri sona erenlerin\nyerine kalan süreyi tamamlamak üzere yeni üye görevlendirilir. (5) Genel Kurul, Enstitü\nYönetim Kurulunun çağrısı üzerine her yıl Mayıs ayı içinde olağan toplantısını\nyapar. Ayrıca Yönetim Kurulunun veya Genel Kurulun kararlaştırdığı tarihte veya\nGenel Kurul üyelerinin üçte birinin isteği üzerine olağanüstü toplantıya\nçağrılır. (6) Genel Kurul üye\ntamsayısının çoğunluğu ile toplanır ve toplantıya katılanların çoğunluğu ile\nkarar alır; toplantılarda salt çoğunluk sağlanamazsa ertesi gün gelen üyelerle\ntoplantı yapılır, kararlar toplantıda hazır bulunan üyelerin çoğunluğu ile\nalınır. Seçimlerde de aynı usul uygulanır. (7) Genel Kurulun başlıca\ngörevleri şunlardır: a) Enstitü Başkanını ve\nYönetim Kurulu üyelerini seçmek. b) Enstitünün yıllık çalışma\nprogramını kabul etmek. c) Bütçe ve kesinhesabı kabul\netmek. ç) Denetleme Kurulunun\nraporunu incelemek ve Yönetim Kurulunu ibra etmek. d) Enstitü ihtiyaçları için\ntaşınmaz satın almak, inşa ettirmek veya satmak konularında Yönetim Kuruluna\nyetki vermek. e) Kanunlar ve Cumhurbaşkanlığı\nkararnameleriyle verilen diğer görevleri yerine getirmek. Fahri üyelik MADDE 554 – (1) Türk\nStandardları Enstitüsünün gayelerine yararlıkları dokunanlarla standard\nçalışmalarında ilmi ve teknik başarı gösterenlere Genel Kurulca fahri üyelik\nverilebilir. Fahri üyeler, Genel Kurul toplantılarına katılabilirler fakat oylamaya\niştirak etmezler. Teknik Kurul [138] MADDE 555 – (1) Teknik\nKurul, Enstitü tarafından hazırlanan standardları kabul eden teknik bir\norgandır. (2) Teknik Kurul aşağıdaki\nüyelerden oluşur: a) Yönetim Kurulu başkan ve\nüyeleri. b) İhtisas Kurulu başkanları. c) Sanayi ve Teknoloji; Çalışma\nve Sosyal Güvenlik; Çevre, Şehircilik ve İklim Değişikliği; Tarım ve Orman;\nHazine ve Maliye ile Ticaret bakanlıkları ve konuyla ilgili bakanlıkların Genel\nKurulda bulunan yalnız birer temsilcisi. [139] [140] ç) Üniversitelerin Genel\nKurulda bulunan temsilcilerinden Genel Kurulca seçilecek üç temsilci. d) Türkiye Odalar ve Borsalar\nBirliği  temsilcilerinden Genel Kurulca seçilecek üç temsilci. (3) Teknik Kurul, Enstitü\nBaşkanının bulunmaması halinde Başkan Yardımcısının başkanlığında toplanır. (4) Teknik Kurul üye\ntamsayısının çoğunluğu ile toplanır ve toplantıya katılanların üçte iki\nçoğunluğu ile karar alır. (5) Kurul yılda en az iki kez\ntoplanır. Teknik Kurul, Enstitü Başkanının bulunmaması halinde Başkan\nYardımcısınca toplantıya çağrılır. (6) (Ek:RG-6/1/2021-31356-CK-69/2\nmd.) (İptal fıkra: Anayasa Mahkemesinin 31/5/2023 Tarihli ve E: 2021/25,\nK: 2023/104 Sayılı Kararı ile.) Yönetim\nKurulu MADDE 556 – (1) Yönetim\nKurulu, Türk Standardları Enstitüsünün yürütme organıdır. (2) Yönetim Kurulu; Genel\nKurul tarafından üyeleri arasından gizli oyla üç yıl için seçilen beş üyeden\noluşur. Üç üye Bakanlıklar ve kamu kurum ve kuruluşları temsilcileri, birer üye\nise Yükseköğretim Kurulu ve Türkiye Odalar ve Borsalar Birliğince görevlendirilen\ntemsilciler arasından seçilir. Aynı usulle yedek üyeler belirlenir. Görev\nsüresi bitenler yeniden seçilebilir. (3) Enstitüyü, Enstitü Başkanı\ntemsil eder ve Başkan, Enstitünün üst yöneticisidir. [141] (4) Başkanın belirleyeceği üye\nBaşkan Yardımcılığı görevini yapar. Yönetim Kurulu, üyelerinden birini muhasip\nüye olarak görevlendirir. (5) Yönetim Kurulunu Başkan,\nBaşkanın bulunmaması halinde Başkan Yardımcısı toplantıya çağırır. Yönetim Kurulu\nçoğunlukla toplanır ve toplantıya katılanların çoğunluğu ile karar alır.\nOyların eşitliği halinde Başkanın oyu istikametinde karar verilir. (6) Yönetim Kurulunun başlıca\ngörevleri şunlardır: a) Yönetmelik ve diğer\ndüzenleyici işlem tasarılarını onaylamak, Enstitüde yeni birimler kurulmasına\nveya mevcut birimlerin birleştirilmesine ya da kaldırılmasına karar vermek,\nEnstitü kadrolarını belirlemek. b) Enstitü bütçesini ve\nçalışma programını Genel Kurula sunmak, Genel Kurulun aldığı kararları ve\nonayladığı çalışma programını uygulamak. c) İhtisas Kurulları\nbaşkanlarını ve üyelerini tespit etmek. ç) Bu Bölümde verilen diğer\ngörevleri yerine getirmek. (7) (Ek:RG-6/1/2021-31356-CK-69/3\nmd.) (İptal fıkra: Anayasa Mahkemesinin 31/5/2023 Tarihli ve E: 2021/25,\nK: 2023/104 Sayılı Kararı ile.) Denetleme\nKurulu MADDE 557 – (1) \nTürk Standardları Enstitüsünün hesapları ve bunlarla ilgili muameleleri, Bakan\ntarafından görevlendirilen Denetleme Kurulu tarafından denetlenir. (2) Denetleme Kuruluna,\nüyelerden her biri birer yıl süre ile başkanlık eder. (3) Denetleme Kurulu üye\ntamsayısıyla toplanır ve çoğunlukla karar alır. (4) Denetleme Kurulu yıl\niçinde de gerekli gördüğü zaman denetleme yapabilir; yıllık raporunu en geç\nNisan ayının otuzuncu gününe kadar hazırlar ve Genel Kurula sunmak üzere\nEnstitü Başkanına verir. (5) Denetleme Kurulu denetimi\nsırasında suç işlendiğini tespit ederse durumu Enstitü Başkanına ve adli\nmakamlara da bildirir. İhtisas\nkurulları MADDE\n558 – (1) İhtisas kurulları, Türk\nStandardları Enstitüsünün ilmi inceleme ve standartları hazırlama kurullarıdır.\nBunlar Genel Kurul kararıyla kurulurlar. (2)\nİhtisas kurullarına bağlı olarak komiteler de kurulabilir. İhtisas kurullarının\nve komitelerin oluşturulmasında üniversite öğretim elemanları ile uzmanlardan\nyararlanılır. (3)\nİhtisas kurulları ile komitelerin görevleri, yetkileri, çalışma usul ve\nesasları yönetmelikte gösterilir. Teknik komiteler MADDE 559 – (1)\nEnstitünün standard hizmetleriyle ilgili görevleri kapsamında bilimsel\nincelemelerde bulunmak ve standard hazırlamak amacıyla Yönetim Kurulunca ilgili\nürün, hizmet veya sektör adıyla teknik komiteler kurulabilir. Teknik\nkomitelerin görevleri, çalışma usul ve esasları, üye sayısı, başkan ve\nüyelerinin nitelikleri ve seçimi ile diğer hususlar yönetmelikle düzenlenir. Genel\nSekreter MADDE 560 – (1) Enstitünün idari ve sekretarya\nişlerini yürütmek üzere Başkana karşı sorumlu, Yönetim Kurulu ve Genel Kurul\nüyeleri dışından bir Genel Sekreter ve üç yardımcı atanır. (2) Genel Sekreter oylamalara katılmaksızın Genel Kurul ve Yönetim\nKurulu toplantılarına katılır. (3) Genel Sekreterin bulunmaması halinde Genel\nSekreterlik görevini yardımcılarından biri yapar. Personel [142] MADDE 561 – (1) Enstitünün\nhizmetlerinin gerektirdiği görevler için 27/6/1989 tarihli ve 375 sayılı Kanun\nHükmünde Kararnamenin ek 27 nci maddesine göre personel istihdam edilir. (2) (Değişik:RG-26/12/2019-30990-CK-54/3 md.) Özel bilgi ve uzmanlık gerektiren\ngeçici mahiyetteki işlerde 375 sayılı Kanun Hükmünde Kararnamenin ek 26 ncı\nmaddesine göre yerli ve yabancı uzmanlar ve Enstitü dışından inceleme\nelemanları çalıştırılabilir. (3) Enstitüde 375 sayılı Kanun\nHükmünde Kararnamenin ek 25 inci maddesine göre diğer kamu kurum ve kuruluşları\npersoneli geçici olarak görevlendirilebilir. Bu fıkraya göre görevlendirilecek\npersonel, toplam personel sayısının %1’ini geçemez. (4) (Ek:RG-5/2/2019-30677-CK-30/27) Enstitünün özel bilgi ve uzmanlık gerektiren uygunluk değerlendirme faaliyetlerinde\ngörev yapmak üzere heyetler oluşturulabilir. (İptal cümle:Anayasa\nMahkemesinin 30/11/2022 tarihli ve E.:2019/38; K.:2022/148 sayılı Kararı ile) (5) (Ek:RG-6/1/2021-31356-CK-69/4\nmd.) Enstitüde, özel bilgi ve uzmanlık gerektiren işler 375 sayılı Kanun\nHükmünde Kararnamenin ek 31 inci maddesine göre vekâlet veya istisna sözleşmesi\nile danışman ve uzmanlara gördürülebilir. [143] (6) Enstitüde Genel Sekreter,\nGenel Sekreter Yardımcısı, Daire Başkanı, Merkez Başkanı ve Grup Başkanı\npozisyonlarında görev yapanların görev süreleri üç yıldır. Görevi sona erenler\nyeniden atanabilir. (7) Enstitü personelinin izin,\ndisiplin, intibak işleri ile diğer hususlar yönetmelikle belirlenir. Uzman ve denetçi istihdamı MADDE 562 – (1)\nEnstitüde, 375 sayılı Kanun Hükmünde Kararnamenin ek 23 üncü maddesine göre TSE\nUzmanı ve TSE Uzman Yardımcısı istihdam edilir. (2) Enstitüde, 375 sayılı\nKanun Hükmünde Kararnamenin ek 24 üncü maddesine göre denetçi ve denetçi\nyardımcısı istihdam edilir. TSE’nin gelirleri MADDE 563 – (1) Türk\nStandardları Enstitüsünün gelirleri şunlardır: a) Türk Standardları\nEnstitüsünün yapacağı hizmetler karşılığı olarak gerçek ve tüzel kişilerden\nYönetim Kurulunca uygun görülecek miktarda veya tarifelerine göre alınacak\nücretler. b) Yayın ve “TSE” markasından\nsağlanacak gelirler. c) Her türlü yardım, bağış ve\nsair gelirler. ç) (Ek:RG-8/4/2020-31093-CK-58/18)\n(İptal bent:Anayasa Mahkemesi’nin 25/1/2023 tarihli ve E.: 2020/48, K.: 2023/11\nsayılı Kararı ile) Yönetmelikler MADDE 564 – (1)\nBu Bölümün uygulanmasına ilişkin hususlar Yönetim Kurulunca onaylanan yönetmelikler\nile düzenlenir. Şirket kurulması MADDE 565 – (1) Enstitü,\nstandardizasyon görevleri dışında kalan ana faaliyetlerinin tamamını veya bir\nkısmını kuracağı, iştirak edeceği veya işbirliğinde bulunacağı yerli ve yabancı\nşirketler eliyle yürütebilir. Şirket kurulmasına veya iştirak edilmesine, Genel\nKurulun kararı ve Bakanın teklifi üzerine Cumhurbaşkanınca karar verilir. Genel\nKurul, gerektiğinde bu konudaki yetkisini Yönetim Kuruluna devredebilir. KIRKINCI\nBÖLÜM Türkiye\nBilimler Akademisi Amaç MADDE 566 – (1) Bu\nbölümün amacı, Türkiye’de tüm bilim alanlarındaki araştırmaları, bilim\ninsanlığını ve araştırıcılığı özendirmek ve bu alanlarda emeği geçenleri\nonurlandırmak; gençleri bilim ve araştırma alanına yöneltmek; Türkiye’deki\nbilim insanları ve araştırıcıların toplumsal statülerinin yükseltilmesi ve\nkorunmasına çalışmak; Türkiye’nin bilim diplomasisine katkı sunmak; bilim ve\naraştırma standartlarının yükseltilmesine yardım etmek amacıyla kurulan, Sanayi\nve Teknoloji Bakanlığı ile ilgili, tüzel kişiliğe, bilimsel, idari ve mali\nözerkliğe sahip, özel bütçeli Türkiye Bilimler Akademisinin (kısa adı TÜBA)\nteşkilat, görev ve yetkilerini düzenlemektir. [144] [145] (2) Akademi, bu Bölümde\nbelirtilmeyen hallerde özel hukuk hükümlerine tabidir. Görevler MADDE 567 – (1) Türkiye\nBilimler Akademisinin görevleri şunlardır: [146] a) Bilimsel konularda ve\nbilimsel önceliklerin saptanması amacıyla incelemelerde bulunmak ve danışmanlık\nyapmak. b) Toplumda bilimsel yaklaşım\nve düşüncenin yayılmasını sağlamak , genç bilim insanlarını\nteşvik etmek . c) Cumhurbaşkanına Türk bilim\ninsanları ve araştırıcılarının toplumsal statüleri, yaşam düzeyleri, gelirleri\nve bilimsel faaliyetlerin gereği olan özel kolaylık ve ayrıcalıklara ilişkin\nmevzuat değişiklikleri önermek. ç) Bilimin öneminin ülke\nkamuoyunca takdir ve kabulünü sağlamak ve bilim adamlığını özendirmek için\nödüller vermek. d) Amaçların\ngerçekleştirilmesi ve görevlerin yerine getirilebilmesi için ülkenin bilim\nstratejisine yönelik raporlamalar ve bilimsel yayın faaliyetleri gerçekleştirmek,\nbunları ilgili kurum ve kişilerle paylaşmak. e) (Ek:RG-13/11/2021-31658-C.K-86/2\nmd.) Bilim diplomasisi alanında faaliyetler yürütmek ve bu alanın\ngelişmesine katkı sunmak. f) (Ek:RG-13/11/2021-31658-C.K-86/2\nmd.) Bilim tarihi mirasımızın günümüze aktarımı için faaliyetlerde bulunmak. Akademi üyeliği MADDE 568 – (1) Akademide;\nasli üye, asosye üye ve şeref üyesi olmak üzere üç tür üye bulunur. Aslî üye\nsayısı, Türkiye’de çalışan profesör unvanlı bilim adamlarının yüzde ikisini\ngeçemez. Asosye üye sayısı ise, asli üye sayısı için belirlenen üst sınırın\nyarısını geçemez. (2) Şeref üyeliği\nsayısı herhangi bir sınırlamaya tabi değildir. (3) Asli ve asosye üyeler her\nyıl sonunda o yıl içinde yaptıkları çalışmalarla gelecek yıl yapmayı\nplanladıkları araştırmaları birer rapor halinde Akademi Konseyine sunarlar. (4) (Ek:RG-13/11/2021-31658-C.K-86/3\nmd.) Her bir üye, Akademi bünyesinde Fen ve Mühendislik Bilimleri, Sosyal\nve Beşerî Bilimler ile Sağlık ve Yaşam Bilimleri olarak belirlenmiş üç bilim\nalanından biriyle Akademi Konseyi tarafından irtibatlandırılır. Üyeliğe seçilme şartları MADDE 569 – (1) Asli\nüye aşağıda belirlenen şartları taşıyan T.C. uyruklu seçkin bilim adamları\narasından seçilir: a)Ulusal veya uluslararası\nsaygın kuruluşlardan ödül veya madalya almış olmak. b) Kendi adıyla anılan keşif,\nicat, teori ve modellere sahip olmak ve/veya adı klasik kitaplara veya derleme\nmakalelere geçmiş olmak. c) Uluslararası bilim atıfları\nkataloglarında genel kabul görmüş yüksek sayıda atıf almış olmak. (2) Asosye üye, asli üye\nolmaya aday T.C. uyruklu yetenekli ve başarılı genç bilim adamları arasından\nseçilir. [147] (3) (Değişik:RG-13/11/2021-31658-C.K-86/4\nmd.) Şeref üyesi aslî üyelerde aranan şartları taşıyan yabancı bilim\ninsanları ile özgün ve çığır açıcı bilimsel çalışmalara sahip T.C. uyruklu bilim\ninsanları arasından seçilir. Üye seçimi MADDE 570 – (Değişik:RG-13/11/2021-31658-C.K-86/5\nmd.) (1) Akademiye aslî ve asosye\nüye seçimi; aslî üyeler veya Yükseköğretim Kurulu ya da TÜBİTAK Yönetim Kurulu tarafından\nAkademi Başkanlığına gerekçeli teklif yazısıyla önerilen adayların Akademi\nKonseyince kabulü ve Genel Kurulun ilgili bilim alanıyla irtibatlı üyelerinin\nonaylaması suretiyle gerçekleştirilir. (2) Şeref üyesi seçimi; en az\non aslî veya şeref üyesi veya Yükseköğretim Kurulu ya da TÜBİTAK Yönetim Kurulu\ntarafından Akademi Başkanlığına gerekçeli teklif yazısıyla önerilen adaylar\narasından Akademi Konseyince gerçekleştirilir. (3) TÜBA Uluslararası Akademi\nÖdülü sahipleri Akademi Konseyi kararıyla şeref üyesi seçilebilirler. (4) Aslî üyeler tarafından\nönerilecek aslî ve asosye üye adayları için bir aslî üye tarafından\nAkademi Başkanlığına yazılı olarak başvurulması ve aday gösterilen kişinin, aday\ngösteren üye dışında iki aslî ya da şeref üyesi tarafından da yazılı olarak\ndesteklenmesi gerekir. (5) Asosye üyeler beş yıl için\nseçilirler. Asosye üyelik süresi toplam en çok on yıldır. (6) Üye adayı önerilerinin\ndeğerlendirilmesi ile üye adaylarının seçim süreçlerine ilişkin usul ve esaslar\nyönetmelikle düzenlenir. Akademinin organları MADDE 571- (1) Akademinin\norganları şunlardır: a) Akademi Genel Kurulu. b) Akademi Konseyi. c) (Değişik:RG-13/11/2021-31658-C.K-86/6\nmd.) Akademi Başkanlığı. Genel Kurul MADDE 572- (Değişik:RG-13/11/2021-31658-C.K-86/7\nmd.) (1) Akademi Genel Kurulu, aslî\nve asosye üyeler ile şeref üyelerinden oluşur. Genel Kurul, yılda en az bir kez\ntoplanır. Toplantıların yeri, yöntemi, zamanı ve gündemi Akademi Konseyi tarafından\ntespit ve ilan edilir. Yabancı uyruklu şeref üyeleri toplantı ve karar\nnisabında hesaba katılmazlar ve oy kullanamazlar. (2) Genel Kurul, oy hakkı olan\nüye tamsayısının üçte biri ile toplanır ve toplantıya katılanların salt\nçoğunluğuyla karar alır, ancak karar yeter sayısı hiçbir şekilde oy hakkı olan\nüye tamsayısının dörtte birinden az olamaz. (3) Üye seçimlerinde, ilgili\nbilim alanından oy hakkı olan üye tamsayısının üçte birinin katılımı ile\ntoplanılır ve toplantıya katılanların salt çoğunluğuyla karar alınır, ancak\nkarar yeter sayısı hiçbir şekilde oy hakkı olan üye tamsayısının dörtte birinden\naz olamaz. Genel Kurulun görevleri MADDE 573 – (Değişik:RG-13/11/2021-31658-C.K-86/8\nmd.) (1) Genel Kurulun görevleri\nşunlardır: a) Akademi Konseyince hazırlanacak\nstrateji ve politikalara ilişkin önerileri görüşerek onaylamak. b) Akademi faaliyetleri ile\nAkademi Konseyinin çalışmalarını değerlendirmek ve TÜBA tarafından yürütülmesi\nistenilen faaliyetleri Akademi Konseyine önermek. c) Bilim alanlarından belirlenen\nkontenjan dahilinde süresi dolan Akademi Konseyi üyeleri yerine yeni üyeler\nseçmek. ç) Aslî ve asosye üye seçimine\nilişkin önerilen tekliflerden Akademi Konseyi tarafından kabul edilen adayların\nüyelik seçimlerini, ilgili bilim alanlarına mensup üyelerin oylarıyla karara\nbağlamak. Akademi Konseyi MADDE 574 – (Değişik:RG-13/11/2021-31658-C.K-86/9\nmd.) (1) Akademi Konseyi, aslî\nüyeler arasından ve her bilim alanından dörder üye olmak üzere Genel Kurul\ntarafından seçilen oniki üye ile Akademi Başkanından oluşur. Akademi Konseyine\nseçilen üyelerin görev süresi üç yıldır. Görev süreleri dolan üyeler en fazla\nbir dönem daha yeniden seçilebilir. Seçimler, Akademi Konseyi üyeliğinin sona\nereceği tarihten önceki otuz gün içerisinde sonuçlandırılır. Akademi Konseyinin\ngörevleri MADDE 575 –\n(Değişik:RG-19/6/2019-30806-CK-39/9 md.) (1) Akademi Konseyinin\ngörevleri şunlardır: a) Akademiye ilişkin\nfaaliyetleri düzenlemek ve yürütmek. b) Çeşitli danışmanlık veya\netüt konuları için Akademi içinden veya dışından komisyonlar kurmak. c) Başkan tarafından\nhazırlanan bütçe teklifini onaylamak. ç) (Değişik:RG-13/11/2021-31658-C.K-86/10\nmd.) Enstitü, araştırma merkezi ve benzeri birimlerin kurulmasına veya\nkaldırılmasına ilişkin Akademi Başkanlığı önerilerini karara bağlamak. d) Kurulmasına karar verilen\nenstitü, araştırma merkezi ve birimlerin malî yönden desteklenmesine karar\nvermek. e) Akademi Başkanlığı\ntarafından hazırlanan yönetmelik ve diğer düzenleyici işlemleri onaylamak,\nmevzuatın geliştirilmesiyle ilgili çalışmalar yapmak. [148] f) Akademinin görev alanıyla\nilgili ulusal ve uluslararası kurum ve kuruluşlarla, üyelik, anlaşma, işbirliği\nve ortak faaliyet yapması konularında karar vermek. g) Akademi yayın ve\nhizmetlerinin üniversiteler, okullar, bilim ve araştırma kuruluşları,\nkütüphaneler ile diğer kuruluş ve kişilere indirimli veya ücretsiz olarak verilmesi\nile bunların Akademi imkânlarından indirimli veya ücretsiz olarak\nyararlanmasına karar vermek. ğ) Taşınmaz mal alımına,\nsatımına, takasına, tahsisine, tahsis şeklinin değiştirilmesine veya tahsisli\nbir taşınmazın kamu hizmetinde ihtiyaç duyulmaması hâlinde tahsisin\nkaldırılmasına, kiralanmasına ve bunlar üzerinde sınırlı aynî hak tesisine\nkarar vermek. h) Akademinin\ngörevlerini yerine getirmesi için yürüteceği faaliyetler sırasında yapacağı,\nücret, telif ve işlenme ücreti ile benzeri ödemelerin tutar veya üst\nsınırlarını belirlemek. ı) (…) Akademi personelinin\natama ve görevlendirme esaslarına ilişkin Başkan tarafından hazırlanan\nönerileri onaylamak. [149] i) (Ek:RG-13/11/2021-31658-C.K-86/10\nmd.) TÜBA Genç Akademi Topluluğu üyelerini seçmek, üyelerin seçim\nkriterlerini belirlemek, topluluk yönetimini oluşturmak ve topluluğun\nfaaliyetlerine akademik, idari ve mali destek olmak. j) (Ek:RG-13/11/2021-31658-C.K-86/10\nmd.) Akademinin görevleri kapsamında ülkenin stratejik ve tematik\nönceliklerine yönelik Akademi üyelerinden gelen bilimsel proje önerilerine\ndestek verilmesine karar vermek. (2) (Ek:RG-13/11/2021-31658-C.K-86/10\nmd.) Akademi Konseyi, Genel Kurula yeni üye önerisinde bulunurken toplam\nüye sayısı ile üyelerin farklı bilim alanlarındaki dağılım dengesini gözönünde\nbulundurur. [150] (3) Akademi Konseyi\nyetkilerini sınırlarını açıkça belirtmek suretiyle Başkana devredebilir. Akademi Başkanlığı MADDE 576 – (Başlığı ile\nBirlikte Değişik:RG-13/11/2021-31658-C.K-86/11 md.) (1) Akademi Başkanlığı,\nAkademi Başkanı ile Akademinin idari ve sekretarya faaliyetlerini yürütmek\nüzere Genel Sekreter ve hizmet birimlerinden oluşur. Akademi Başkanı, aslî\nüyeler arasından atanır. Aynı kişi iki dönemden fazla Akademi Başkanlığına atanamaz.\nAkademi Başkanı, Akademinin amaçları doğrultusunda faaliyet göstermesinden\nsorumludur. (2) Akademi Başkanının görev\nve yetkileri şunlardır: a) Mevzuata ve Akademi\nKonseyinin belirlediği usul ve esaslara göre Akademiyi yönetmek ve temsil\netmek. b) Akademi personelini atamak,\ngörevlendirmek ve Akademi adına geçici görevlendirmeleri yapmak. c) Genel Kurula ve Akademi\nKonseyine başkanlık etmek. ç) Akademinin stratejik plân,\nyıllık çalışma raporu, performans programı ve bütçesinin hazırlanmasını\nsağlamak. d) Akademiye yapılan bağış,\nvasiyet ve yardımları kabul etmek. e) Akademi Konseyinin\ngörevleri arasında sayılmayan görevler ile Akademi Konseyince kendisine yetki\nverilen görevleri yapmak. f) Akademi Konseyi üyeliği ve\nAkademi üyeliği seçimi süreçlerini yürütmek. g) Bu bölüm ve ilgili diğer\nmevzuat hükümleriyle kendisine verilen görevleri yapmak. (3) Akademi Başkanı, aslî\nüyeler arasından üç başkan yardımcısı görevlendirebilir. Akademi Başkanının belirleyeceği\nbaşkan yardımcısı, yokluğunda Akademi Başkanına vekâlet eder. Başkan yardımcıları\nAkademi Başkanı tarafından verilen görevleri yapmakla yükümlüdür. Başkan\nyardımcıları Akademi Başkanının daveti ile oy hakkı olmadan Akademi Konseyi\ntoplantılarına katılabilir. Akademi Başkanının görevi sona erdiğinde başkan\nyardımcılarının da görevi sona erer. (4) Genel Sekreter, hizmet birimleri\narasında koordinasyonu sağlamakla ve bütün birimlerin faaliyetlerini,\nişlemlerini ve hesaplarını denetlemekle görevli ve yetkili olup Akademi\nBaşkanına karşı sorumludur. (5) Hizmet birimleri ve\ngörevleri şunlardır: a) Akademik Faaliyetler ve\nYayın Hizmetleri Dairesi Başkanlığı: 1) TÜBA’nın akademik\nfaaliyetlerinin kurumsal iş akış şemasını hazırlamak, bu faaliyetlerin organizasyonunu\nyürütmek ve Akademi Başkanlığına raporlamak. 2) TÜBA tarafından\nyayımlanacak bilimsel ve kültürel süreli/süresiz yayınların hazırlık\nsüreçlerine katkıda bulunmak ve dağıtımını sağlamak. 3) Akademi Başkanı tarafından\nverilen diğer görevleri yapmak. b) Uluslararası İlişkiler\nDairesi Başkanlığı: 1) Akademinin bilim\ndiplomasisi çerçevesinde uluslararası ikili ve çok taraflı işbirliği\nsüreçlerini, üyelikleri ve anlaşmaları yürütmek. 2) TÜBA tarafından\nyayımlanacak yabancı dillerdeki bilimsel ve kültürel süreli/süresiz yayınların\nhazırlık süreçlerine katkıda bulunmak ve dağıtımını sağlamak. 3) TÜBA’nın kurumsal paydaş\nolduğu uluslararası bilimsel ekinliklerin organizasyonuna destek olmak. 4) Uluslararası bilimsel\netkinliklere TÜBA’yı temsilen katılacak bilim insanlarının katılım süreçlerini\norganize etmek. 5) Akademi Başkanı tarafından\nverilen diğer görevleri yapmak. c) Yönetim Hizmetleri Dairesi\nBaşkanlığı: 1) Akademinin personel\npolitikası ve planlaması konusunda çalışmalar yapmak ve personelin özlük işlemlerini\nyürütmek. 2) Akademi personelinin\nyetiştirilmesi için gerekli eğitim faaliyetlerini yürütmek. 3) Akademiye ait yazışma,\nevrak kayıt, dokümantasyon ile arşiv iş ve işlemlerini yürütmek. 4) Akademinin yapım, satın\nalma, kiralama, bakım ve onarım ile diğer idari hizmetlerini yürütmek. 5) 9/10/2003 tarihli ve 4982\nsayılı Bilgi Edinme Hakkı Kanunu kapsamında yapılacak başvurular ile bu\nnitelikteki diğer başvurulara ilişkin iş ve işlemleri yürütmek. 6) Akademinin bilgi\nteknolojileri altyapısını kurmak, işletmek ve geliştirmek. 7) 10/12/2003 tarihli ve 5018 sayılı\nKamu Malî Yönetimi ve Kontrol Kanunu, 22/12/2005 tarihli ve 5436 sayılı Kamu\nMalî Yönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi ve diğer mevzuatla\nstrateji geliştirme ve mali hizmetler birimlerine verilen görevleri yerine\ngetirmek. 8) Akademi Başkanı tarafından\nverilen diğer görevleri yapmak. ç) Hukuk Müşavirliği: 1) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen görevleri\nyapmak. 2) Akademi Başkanı tarafından\nverilen diğer görevleri yapmak. TÜBA Genç Akademi Topluluğu MADDE 576/A - (Ek:RG-13/11/2021-31658-C.K-86/12\nmd.) (1) Ülkemizdeki genç bilim\ninsanlarının Akademinin gelecek kuşakları olarak desteklenmesi amacıyla, üstün\nnitelikli bilimsel çalışmalarıyla öne çıkan genç bilim insanlarından TÜBA Genç\nAkademi Topluluğu oluşturulur. Ödüller MADDE 577 – (1) Akademi\ntarafından bilim insanlarını ve bilimsel araştırmaları teşvik ve takdir ile\nbilimin öneminin ülke kamuoyunca takdir ve kabulünü sağlamak için bilimsel\naraştırmalarıyla ulusal ve uluslararası düzeyde emsallerine nazaran üstün\nbaşarı gösteren bilim adamlarına ödül verilebilir. (2) Ödülün tutarı ve dağıtım\nesasları Akademi Konseyi tarafından belirlenir. Araştırma desteği MADDE 578 – (1) Akademi\nüyelerine ulusal ve uluslararası araştırma ve geliştirme faaliyetlerini\nsürdürebilmeleri için yılda, 14/7/1965 tarihli ve 657 sayılı Devlet Memurları\nKanununa göre en yüksek Devlet memuru brüt aylığının yıllık tutarının üç katına\nkadar araştırma desteği sağlanabilir. Araştırma desteğinin uygulama usul ve\nesasları yönetmelikle düzenlenir. Mali hükümler [151] MADDE 579- (1) (Ek:RG-19/6/2019-30806-CK-39/11 md.) (İptal fıkra:\nAnayasa Mahkemesinin 22/3/2023 Tarihli ve E: 2019/90, K: 2023/51 Sayılı Kararı\nile.) (2) Giderlerin\nyapılmasında, Türkiye Bilimsel ve Teknolojik Araştırma Kurumu mevzuatında yer\nalan usul ve esaslar uygulanır. (3) (Mülga:RG-19/6/2019-30806-CK-39/11 md.) Personel istihdamı [152] MADDE\n580- (1) (İptal fıkra: Anayasa Mahkemesinin\n22/3/2023 Tarihli ve E: 2019/90, K: 2023/51 Sayılı Kararı ile.) (2) (Değişik:RG-19/6/2019-30806-CK-39/12\nmd.) Akademide ilgisine göre 375 sayılı Kanun Hükmünde Kararnamenin\nek 25 inci, ek 26 ncı ve ek 28 inci maddelerine göre personel çalıştırılabilir. Yönetmelik MADDE\n581- (1) Bu Bölümün uygulanmasına ilişkin hususlar\nyönetmelikle düzenlenir. GEÇİCİ\nMADDE 1- (Ek:RG-19/6/2019-30806-CK-39/13 md.) (1)\nAkademide gerekli atama ve görevlendirmeler yapılıncaya kadar sekretarya\nhizmetlerinin Türkiye Bilimsel ve Teknolojik Araştırma Kurumu tarafından yürütülmesine\ndevam olunur. GEÇİÇİ\nMADDE 2 - (Ek:RG-13/11/2021-31658-C.K-86/13 md.) (1) Bu\nmaddenin yürürlüğe girdiği tarihte; a) Yaş\nhaddi nedeniyle aslî üyelik statüsü sona eren şeref üyeleri, Akademi Konseyine\ntalepte bulunmaları halinde Akademi Konseyi kararı ile aslî üyeliğe yeniden\nseçilebilirler. b)\nMevcut asosye üyelerin üyelik süresi, seçildikleri tarihten itibaren beş yıla\ntamamlanır, ancak her halde asosye üyelik süresi toplamda on yılı geçemez. c)\nMevcut Akademi Başkanının görev süresi seçildiği tarihten geçerli olmak üzere\ndört yıldır. KIRKBİRİNCİ BÖLÜM Türkiye\nBilimsel ve Teknolojik Araştırma Kurumu Amaç\nve kuruluş MADDE 582 – (1) Türkiye’nin rekabet gücünü ve refahını artırmak ve sürekli kılmak için\ntoplumun her kesimi ve ilgili kurumlarla işbirliği içinde, ulusal öncelikler\ndoğrultusunda bilim ve teknoloji politikaları hakkında çalışmak,  bunları\ngerçekleştirecek altyapının ve araçların oluşturulmasına katkı sağlamak, araştırma\nve geliştirme faaliyetlerini özendirmek, desteklemek, koordine etmek, yürütmek,\nbilim ve teknoloji kültürünün geliştirilmesinde öncülük yapmak amacıyla tüzel\nkişiliğe, idarî ve malî özerkliğe sahip, Sanayi ve Teknoloji Bakanlığıyla\nilgili ve özel bütçeli Türkiye Bilimsel ve Teknolojik Araştırma Kurumu\nkurulmuştur. Kurumun kısa adı TÜBİTAK’tır. (2) Kurum, bu Bölümde\nhüküm bulunmayan hallerde özel hukuk hükümlerine tâbidir. Kurumun merkezi Ankara’dadır. Tanımlar MADDE 583 – (1) Bu\nBölümün uygulanmasında; a) Bakan: Sanayi ve Teknoloji Bakanını, b) Bakanlık: Sanayi ve Teknoloji\nBakanlığını, c) Başkan: Türkiye Bilimsel ve\nTeknolojik Araştırma Kurumu Başkanını, ifade eder. Kurumun görevleri MADDE 584– (1) Türkiye\nBilimsel ve Teknolojik Araştırma Kurumunun görevleri şunlardır: a) Bilimsel ve teknolojik\nalanlarda, araştırma ve geliştirme faaliyetlerini desteklemek, koordine etmek,\nizlemek, yapmayı özendirmek ve yapmak, bu amaçla program ve projeler geliştirmek. b) Ülkemizin bilim ve\nteknolojiye, buluş ve yeniliğe dayalı rekabet gücünün yükseltilmesine, ekonomik\nve sosyal gelişimine, ülke güvenliğine, insan ve çevre sağlığına katkı\nsağlamaya dönük stratejik alanlarda araştırmalar yapmak ve yaptırmak, teknoloji\naltyapısını güçlendirmek amacıyla merkezler ve enstitüler kurmak. c) Kurum bünyesinde\naraştırma ve geliştirme faaliyetlerini yapan merkezlerde, enstitülerde ve\nbirimlerde geliştirilen teknolojilerin üretimde ve ihtiyaç duyulan alanlarda\ntanıtılmasını, kullanılmasını veya bunlardan daha kolay yararlanılmasını\nsağlamak için gerekli ortamları ve yönetim yöntemlerini hazırlamak ve bu\nteknolojilerin ülke ekonomisine, sınaî ve sosyal gelişmeye katkıda bulunacak\nticari değerlere dönüşmesini sağlamak, bu amaçla ilgili Bakanın onayı üzerine\nşirket kurmak, kurulmuş şirketlere ortak olmak. ç) Kamu ve özel sektörün\nteknolojik araştırma, geliştirme ve yenilik faaliyetlerine etkin katılımını\nsağlayacak teşvik ve destek sistemlerini geliştirmek ve uygulamak, erken\naşamadaki gelişme potansiyeli olan buluşların ticarileştirilmesi amacıyla\nfaaliyet gösteren tüzel kişi ve fonları desteklemek, bu amaçla ilgili Bakanın\nonayı üzerine şirket kurmak, kurulmuş şirketlerde imtiyazlı pay sahibi olmak,\nkamu ve özel sektörün araştırma, geliştirme ve yenilik faaliyetleri sonucu elde\nedecekleri çıktıların ticari değere dönüştürülmesini desteklemek, sanayinin\nüniversite ve araştırma kurum ve kuruluşları ile işbirliği yapmasını sağlayacak\nprogramlar geliştirmek ve bu işbirliğinin somut hale dönüşebileceği ortamları\noluşturmak, bu alanlarda girişimciliği desteklemek, fikri ve sınaî haklara\nilişkin destek vermek, bu bentte sayılan amaçlarla Yönetim Kurulu tarafından\nbelirlenen usul ve esaslar doğrultusunda teminatlı veya bir defaya mahsus olmak\nüzere teminat alınmaksızın hibe niteliğinde ve/veya geri ödemeli destekler\nvermek ve ön ödemede bulunmak. d) Türkiye’nin taraf olacağı\nbilimsel ve teknolojik yardım ve işbirliği anlaşmalarının hazırlanması ve\nmüzakeresinde Cumhurbaşkanlığına önerilerde bulunmak ve bu anlaşmaların izlenme\nve uygulanmasında ilgili mevzuat çerçevesinde görev almak. e) Görev alanına giren faaliyetlerle\nilgili yerli ve yabancı araştırma kurumları ve araştırıcılarla her türlü\nbilimsel ve teknik işbirliği yapmak ve bu kurumlara, gerekirse üye olmak,\nuluslararası bilimsel ve teknik anlaşmalara Türkiye adına taraf olmak. f) Görev alanına giren konularda\nulusal ve uluslararası kongre, seminer, kollokyum gibi bilimsel toplantıları\ndesteklemek, düzenlemek ve bunlara katılmak. g) Ülkemiz genelinde bilim ve\nteknoloji kültürünün geliştirilmesinde öncülük yapmak, bu amaçla Kurumun ilgi\nve faaliyet alanlarında Türkçe ve yabancı dillerde süreli ve süresiz yayınlar\nyapmak, çoklu ortamlarda doküman ve belge oluşturmak ve bu tür yayınları ve\netkinlikleri desteklemek. ğ) Dokümantasyon, bilgi sistemleri,\nbilgi bankaları, veri tabanları, kütüphane ve arşiv gibi bilimsel ve teknolojik\ndestek birimleri kurmak, mevcut ulusal ve uluslararası yapı ve sistemlerle\nişbirliği yapmak, araştırma ve eğitim kuruluşları arasında araştırma ve eğitim\namaçlı elektronik haberleşme hizmeti verecek ağlar kurmak, işletmek ve bu\nağların yurt içi ve yurt dışındaki ağlarla bağlantısını sağlamak. h) Bilim adamlarının,\naraştırıcıların yetiştirilmeleri ve geliştirilmeleri için olanaklar sağlamak,\nbu amaçla ödüller vermek, öğrenim ve öğrenim sonrasında üstün başarısıyla\nkendini gösteren gençleri izleyerek onların yetişme ve gelişmelerine yardım\netmek, burslar vermek, yarışmalar düzenlemek ve yayınlar yapmak, ı) Bilimsel ve\nteknolojik gelişmeleri aktarmak, bu alanlardaki yönetsel bilgi ve becerilerin\nartırılmasına yönelik danışmanlık hizmeti vermek, eğitimler yapmak ve\nyaptırmak. i) Bu maddede belirtilen\namaçların gerçekleştirilmesi ve görevlerin yerine getirilebilmesi ile ilgili\nher türlü faaliyette bulunmak ve gerekli desteği sağlamak. (2)\nKurum, sayılan görevlerini yerine getirmek amacıyla kuluçka merkezi, teknoloji\nmerkezi, teknoloji transfer ofisleri, proje geliştirme ve bilgi aktarım\nmerkezleri, bilim merkezi, bilim parkı ve benzerlerini kurmak ve desteklemek,\nyurt dışı irtibat büroları kurmak, destek programları oluşturmak, işbirliği\nağları ve kümelenme faaliyetlerini desteklemek, proje pazarı, bilim fuarı,\nyarışma ve benzeri etkinlikleri düzenlemek ve desteklemek, ödül, burs ve teşvik\nikramiyesi vermek, Yönetim Kurulu tarafından belirlenecek usul ve esaslar\ndoğrultusunda teminat alınmaksızın hibe ve/veya kredi olarak sermaye desteği\nvermek ve ön ödemede bulunmak ve birinci fıkrada belirtilen görevlerin yerine\ngetirilmesi ile ilgili her türlü faaliyette bulunmak ve gerekli desteği\nsağlamak yetkisini haizdir. (3)\nTÜBİTAK yukarıda belirtilen bilimsel araştırma ve geliştirme faaliyetlerine\nilişkin genel usul ve esasların belirlenmesinde Cumhurbaşkanlığı bünyesindeki Bilim,\nTeknoloji ve Yenilik Politikaları Kurulu ve diğer ilgili politika kurullarıyla\nkoordinasyon içerisinde çalışır. Kurumun organ ve birimleri MADDE 585– (1) Türkiye\nBilimsel ve Teknolojik Araştırma Kurumu aşağıdaki organ ve birimlerden oluşur: a) Yönetim Kurulu. b) Başkanlık. c) Araştırma merkezleri,\nenstitüler ve benzeri birimler. ç)\nKurumun görevlerini yerine getirebilmesi için gerek duyulan bilim parkı, bilim\nmerkezi, müze ve benzeri diğer birimler. Yönetim Kurulu MADDE 586– (1)\nYönetim Kurulu, yedi üyeden oluşur. Yönetim Kurulu, Kurumun en üst karar organıdır.\nBaşkan, Kurumun ve Yönetim Kurulunun Başkanıdır. Yönetim Kurulunun toplantı ve\nkarar yeter sayısı dörttür. (2) Yönetim Kurulu üyelerinin\ngörev süresi üç yıldır. Üyeler en çok iki dönem için bu göreve seçilebilir.\nBaşkan ve Başkan Yardımcılarının bu görevleri sona erdiğinde Yönetim Kurulu\nüyelikleri de sona erer. (3) Yönetim Kurulunun olağan\ntoplantılarına yıl içinde toplam dört defa veya üst üste üç defa katılmayan\nüyelerin üyelikleri, Yönetim Kurulu kararıyla düşürülür. Bu üyelerden boşalan\nüyeliklere bu maddede belirtilen usûllere göre seçim yapılır. Bu suretle seçilen\nüyelerin görev süresi de üç yıldır. (4) (Ek:RG-5/2/2019-30677-CK-30/28) (İptal fıkra:Anayasa Mahkemesinin 30/11/2022 tarihli ve E.:2019/38;\nK.:2022/148 sayılı Kararı ile) Yönetim Kurulunun görev ve\nyetkileri MADDE 587 – (1) Yönetim\nKurulunun görev ve yetkileri şunlardır: a) Cumhurbaşkanının\nbelirleyeceği hedef, ilke ve politikalar doğrultusunda, Kurumun çalışma ilke,\nprogram ve öncelikli alanlarını belirlemek. b) Araştırma merkezleri,\nenstitüler ve benzeri diğer birimler ile Başkanlık birimlerini kurmak,\nkaldırmak ve Kurum organizasyon şemasını onaylamak. c) Kurumun personel kadroları\n(…) ile personel performans değerlendirme kriterlerini, (…) iş tanımlarını ve\ngöreve karşılık gelen pozisyonları Başkanlığın önerisi üzerine görüşerek karara\nbağlamak. [153] ç) Başkanın teklifi üzerine,\nmerkez başkanlarını ve Başkanlığa doğrudan bağlı enstitü müdürlerini atamak. d) Kurumun yıllık çalışma\nprogramı ve bütçe teklifini onaylamak. e) Kuruma ve proje yönetimine\nilişkin yönetmelik taslaklarını ve esasları hazırlatmak ve onaylamak, meri\nmevzuata ilişkin değişiklikler üzerinde çalışmak. f) Kurumun, yurt içinde ve\nyurt dışındaki ulusal ve uluslararası kurum ve kuruluşlara mevzuat hükümleri\nçerçevesinde üye olması için karar almak. g) Kuruma taşınmaz alınması\nveya Kurum taşınmazlarının satılmasına karar vermek. ğ) Kurumun görevlerini yerine\ngetirmesi için yürüteceği faaliyetler sırasında yapacağı ücret, telif, işlenme\nücreti ve benzeri ödemelerin tutar veya üst limitlerini belirlemek. h) Kurumun amacı ve görevleri\nile ilgili hususlarda kuluçka ve teknoloji merkezleri, proje geliştirme ve\nbilgi aktarım merkezleri, teknoloji transfer ofisleri, müze, bilim parkı, bilim\nmerkezi, yurt dışı irtibat büroları ve benzeri oluşumların kurulmasına, yönetimine\nve desteklenmesi ile bu konularda gerekli destek programlarının oluşturulmasına\nve ilgili Bakanın onayı üzerine şirket kurmaya ve kurulmuş bir şirkette pay\nsahibi olmaya karar vermek. ı) Kurum bünyesinde elde edilen\ntüm fikrî ve sınaî hakların bedelli veya bedelsiz olarak devredilmesine, alınan\nlisans izninin verilmesine veya bu hakların konusu ürünlerin üretim ve\nsatışının yapılmasına ve bu amaçla şirket kurulmasının ilgili Bakana teklif\nedilmesine karar vermek. i) Bu Bölüm ve diğer mevzuat\nhükümleriyle kendisine verilen işleri yapmak. (2) Yönetim Kurulu\nyetkilerini, sınırlarını açıkça belirtmek suretiyle Başkana devredebilir. (3)\nYönetim Kurulunun çalışma usul ve esasları Kurumca çıkarılan bir yönetmelikle\nbelirlenir. (4) Araştırma merkezleri ve\nenstitüler, Cumhurbaşkanlığı bünyesindeki Bilim, Teknoloji ve Yenilik\nPolitikaları Kurulunun görüşü alınarak Yönetim Kurulunca kurulur veya\nkaldırılır. Başkanlık MADDE 588 – (1)\nBaşkanlık; Başkan ve iki Başkan Yardımcısı ile Genel Sekreterden oluşur. (2) Başkanın görev ve\nyetkileri şunlardır: a) Kurumu temsil etmek. b) Yönetim Kuruluna Başkanlık\netmek. c) Yönetim Kurulunun\nbelirlediği ilke, usul ve öncelikler doğrultusunda Kurumu yönetmek. ç) Yönetim Kuruluna sunulmak üzere\nKurumun yıllık çalışma raporu, araştırma ve iş programı ile bütçesini\nhazırlamak. d) Yurt içinden ve yurt\ndışından yardım ve bağışları kabul etmek. e) Kurumun burs ve süreli\nyayınlarına karar vermek. f) Yönetim Kurulunun görev ve\nyetkileri arasında sayılmayan işler ile Yönetim Kurulu tarafından kendisine\nyetki verilen işleri yapmak. g) Bu Bölüm ve ilgili diğer\nmevzuat hükümleriyle kendisine verilen işleri yapmak. (3) Başkan Yardımcıları, Başkan\ntarafından verilen görevleri yapmakla yükümlüdür. (4) Başkan Yardımcıları ile\nGenel Sekreter, Başkanın görev süresi ile sınırlı olmak üzere görev yapar.\nAncak, bunlar Başkan Yardımcılıklarına ve Genel Sekreterliğe yeni atama\nyapılıncaya kadar görevlerine devam eder. Merkez ve enstitüler MADDE 589– (1) Kurum\nbünyesinde merkez ve enstitülerin kurulması Başkanın önerisi üzerine Yönetim\nKurulu kararıyla gerçekleşir. Bu birimlerin organizasyon şemaları ve ana\nfaaliyet alanları Yönetim Kurulunca belirlenir. (2) Merkez ve enstitülerin\ngörevleri faaliyet alanlarına bağlı olarak yönetmeliklerle belirlenir. Stratejik plan MADDE 590 – (1) Türkiye Bilimsel ve Teknolojik Araştırma Kurumunun orta ve uzun vadeli\namaçlarını, temel ilke, hedef ve önceliklerini, performans ölçütlerini, bunlara\nulaşmak için izlenecek yöntemler ile kaynak dağılımlarını da içeren stratejik\nplanı, Başkanlıkça en az üçer yıllık dönemler itibarıyla Cumhurbaşkanlığı\nbünyesindeki Bilim, Teknoloji ve Yenilik Politikaları Kurulunun görüşü alınarak\nhazırlanır ve Yönetim Kurulunca onaylanır. Stratejik planlar, Başkanlığın\nönerisi ile Yönetim Kurulunca en az yılda bir kere gözden geçirilerek aynı\nusulle güncellenir. (2) Yönetim Kurulu; Kurumun\nfaaliyet sonuçlarını, belirlenen politika, strateji ve hedefler doğrultusunda\nizler, değerlendirir ve beklenen performansın sağlanamadığı alanlar için gerekli\nönlemleri alır. Gelirler MADDE 591– (1) Türkiye\nBilimsel ve Teknolojik Araştırma Kurumunun gelir kaynakları şunlardır: a) Her yıl genel bütçeden aktarılacak\ntutar. b) Kuruma yapılacak her türlü\nyardımlar, bağışlar ve vasiyetler. c) Kurum dışına verilecek\nhizmetler karşılığında alınacak olan paraların % 60’ı. (Bu ücretlerin bağlı\nolacağı esaslar bir yönetmelikle belirlenir.) ç) Yayım gelirleri ve diğer\nfaaliyet gelirleri. d) Kuruma ait taşınır veya\ntaşınmaz malların gelirleri. e) Danışma hizmeti karşılığı\nelde edilecek gelirler. f) İşletme ve şirketler ile\ndiğer birimlerden aktarılan gelirler. g) Buluşlardan doğan haklara\nilişkin gelirler. (2) Bu gelirlerden hesap yılı\nsonuna kadar harcanamayan paralar Kurumun ertesi yıl gelir hesabına aktarılır. (3) Araştırma, geliştirme,\nteknoloji ve yenilik projeleri için gerekli olan ve yurt dışından temini\nzorunlu bulunan malların temini ile ilgili olarak, yüklenicilerin akreditif\nkarşılığı kredi şeklindeki ödemeleri kabul etmemeleri halinde imzalanan\nsözleşmelerde ön ödeme yapılacağı yönünde hüküm bulunması kaydıyla ilgili\nbirimlerin yönetim kurullarının onayı alınarak teminat alınmaksızın yüklenme\ntutarına kadar bütçe dışı ön ödeme yapılabilir. Personel MADDE\n592 – (1) Kurumda ilgisine göre 27/6/1989 tarihli ve 375 sayılı\nKanun Hükmünde Kararnamenin ek 25 inci ve ek 26 ncı maddelerine göre yerli veya\nyabancı geçici süreli anlaşmalı araştırıcı ve danışman çalıştırılabilir. (2)\nKurumda 375 sayılı Kanun Hükmünde Kararnamenin ek 28 inci maddesine göre iş\nmevzuatı çerçevesinde personel istihdam edilebilir. Fikrî ürün üzerindeki\nhaklar MADDE 593 – (1)\nTürkiye Bilimsel ve Teknolojik Araştırma Kurumu tarafından yürütülen projelerin\ngerçekleştirilmesi sırasında ortaya çıkan eser, buluş, tasarım, entegre devre\ntopoğrafyaları ve teknik bilgi gibi her türlü fikrî ürün üzerindeki haklar\nKuruma aittir. (2) Kurumun taraf olduğu\nsözleşmelere dayanarak yürütülen projelerin gerçekleştirilmesi sırasında ortaya\nçıkması muhtemel fikrî ürünler üzerindeki haklar sözleşmeyle düzenlenir. (3) Kurum, elde edilen patent\nve buluşlar ile ilgili olarak üretim ve satış yapabilir. (4) Kuruma ait fikrî hakların\nekonomik olarak değerlendirilmesi sonucunda elde edilecek gelirin en fazla\nyüzde ellisi yönetmelikle belirlenecek usul ve esaslar çerçevesinde fikrî ürün\nsahibine verilir. Bilgi\nve belge talebi MADDE\n594 – (1) Türkiye Bilimsel ve Teknolojik Araştırma Kurumu, araştırma\nve inceleme konuları için gerekli gördüğü bilgileri kamu kurum ve kuruluşları\nile vakıf yükseköğretim kurumları dâhil tüm yükseköğretim kurumlarından doğrudan\ndoğruya istemeye yetkilidir. Kendilerinden bilgi istenen kurum ve kuruluşlar bu\nbilgileri mümkün olan en kısa zamanda vermekle yükümlüdürler. Bu yoldan\nsağlanan bilgilerden sır mahiyetinde olanların gizliliğine riayet edilir. Yıllara\nyaygın yüklenmeler MADDE\n595 – (1) Aşağıda belirtilen konulara ilişkin olarak Kurum Başkanının onayı\nile süresi dört yılı geçmemek üzere gelecek yıllara yaygın yüklenmelere\ngirişilebilir: a)\nKurum tarafından yürütülen ve desteklenen proje ve programlar için zorunlu olan\nve toplam maliyetinin % 75’ini geçmemek üzere yapılan mal ve hizmet alımları. b)\nFikri ve sınai hak alımları ile fikri ve sınai mülkiyet haklarının ulusal ve\nuluslararası kuruluşlar nezdinde tesciline yönelik vekillik hizmetlerinin\ntemini. Zorunlu\nhizmet yükümlülüklerinin devri MADDE\n596– (1) Kamu kurum ve kuruluşlarınca sağlanan tüm burslardan doğan\nzorunlu hizmet yükümlülükleri, yükümlünün istemi, Türkiye Bilimsel ve\nTeknolojik Araştırma Kurumunun talebi ve yükümlünün bağlı olduğu Bakanın onayı\nile Türkiye Bilimsel ve Teknolojik Araştırma Kurumuna devredilebilir. Atıflar MADDE\n597 – (1) Mevzuatta Türkiye Bilimsel ve Teknik Araştırma Kurumuna\nyapılan atıflar Türkiye Bilimsel ve Teknolojik Araştırma Kurumuna yapılmış\nsayılır. KIRKİKİNCİ BÖLÜM Türkiye İstatistik Kurumu Amaç MADDE 598 –\n(Değişik:RG-30/6/2021-31527-CK-76/1 md.) (1) Bu Bölümün amacı, özel\nbütçeli, kamu tüzel kişiliğini haiz, Hazine ve Maliye Bakanlığı ile ilişkili Türkiye\nİstatistik Kurumunun kuruluş, görev ve yetkilerine ilişkin usul ve esasları\ndüzenlemektir. Kurumun merkezi Ankara’dadır. Kurum kısaca “TÜİK” olarak\nadlandırılır. Tanımlar MADDE 598/A - (Ek:RG-8/4/2020-31093-CK-58/19) (1) Bu Bölümün\nuygulanmasında; a) (Mülga:RG-30/6/2021-31527-CK-76/2\nmd.) b) (Mülga:RG-30/6/2021-31527-CK-76/2\nmd.) c) Başkan: Türkiye İstatistik\nKurumu Başkanını, ç) Başkanlık: Türkiye\nİstatistik Kurumu Başkanlığını, d) Konsey: İstatistik\nKonseyini, e) Kurum: Türkiye İstatistik\nKurumunu, f) Program: Resmî İstatistik Programını, ifade eder. Bilimsel ve teknik özerklik MADDE\n599 – (1) 10/11/2005 tarihli ve 5429 sayılı Türkiye İstatistik Kanununda\nbelirtilen Programın uygulanmasında, Kurum çalışanları ile diğer uygulayıcı\nbirimlere veri kaynakları, istatistikî yöntem ve süreçlerinin seçimi, dağıtımın\niçerik, şekil ve zamanı ve istatistikî gizliliğin uygulanması başta olmak\nüzere, hiçbir konuda talimat verilemez. [154] Kurumun görev ve yetkileri [155] MADDE 600 – (1) Kurumun\ngörev ve yetkileri şunlardır: a) 5429 sayılı Kanunda belirtilen\nProgramı hazırlamak. b) Program ile belirlenen\nistatistikî faaliyetlerin yürütülmesini organize etmek ve uygulanmasını\nsağlamak. c) Resmî istatistiklerin üretimi\nsırasında kullanılacak istatistikî yöntemleri, tanımları, sınıflamaları ve\nstandartları, ulusal ve uluslararası normlara uygun olarak belirlemek. ç) Ülkenin ekonomi, sosyal,\ndemografi, kültür, çevre, bilim ve teknoloji alanları ile gerekli görülen diğer\nalanlardaki istatistiklerini derlemek, değerlendirmek, analiz etmek ve\nyayımlamak. d) Resmî istatistik\nsonuçlarının bilimsel ve teknik açıklamalarını yapmak. e) İstatistik alanındaki\nbilimsel araştırma teknikleri ile istatistikî yöntem ve bilgi teknolojilerine\nilişkin gelişmeleri takip etmek ve bunların uygulanması için gerekli önlemleri\nalmak. f) İstatistik alanındaki ulusal\nve uluslararası öncelikleri dikkate alarak istatistikî veri ihtiyacı duyulan\nalanları ve veri derleme yöntemlerini ilgili kurum ve kuruluşlarla işbirliği\niçinde belirlemek. g) Programın kurum ve\nkuruluşlara verdiği resmî istatistik görevlerinin yerine getirilmesini izlemek,\nbu kurumlarca üretilen istatistiklerin uluslararası standartlara uygunluğunu\nincelemek, kalite kontrolünü yapmak ve bu konularda teknik destek ve\nkoordinasyonu sağlamak. ğ) Kalkınma planları, Cumhurbaşkanınca\nbelirlenen program ve politikalar, ilgili mevzuat ve benimsediği temel ilkeler\nçerçevesinde, Kurumun orta ve uzun vadeli strateji ve politika çalışmalarını\nyürütmek; Kurumun stratejik plânlarına, yıllık amaç ve hedeflerine bağlı olarak\nteşkilât yapısını, hizmet kalite standartlarını, yönetim hizmet ve süreçlerini\nsürekli geliştirici tedbirler almak. h) Programın uygulanmasına\nilişkin Yıllık İzleme Raporlarını hazırlamak. ı) İstatistikî bilgilerin\nsaklanmasını, kullanıcıya sunulmasını, bu alanlara ilişkin sistemlerin\ngeliştirilmesini ve bu amaçla ulusal ve uluslararası bir bilgi ağı ve bilgi\nakış sisteminin oluşturulmasını koordine etmek. i) 5429 sayılı Kanunda\nbelirtilen ulusal kayıt sistemlerinin oluşturulmasında standartları tanımlamak,\nuygulamak ve kurumlararası koordinasyon ile uygulanmasını sağlamak. j) Uluslararası düzeyde\nkarşılaştırmalar yapmak amacıyla diğer ülkelere veya ülke gruplarına ait göstergeleri\ntakip etmek, değerlendirmek ve gerekli durumlarda yayımlamak. k) İhtiyaç duyulan alanlarda\nveri üretilmesi, teknik kapasitenin geliştirilmesi ve güçlendirilmesi amacıyla,\nulusal ve uluslararası kurum ve kuruluşlarla işbirliği içinde araştırma ve teknik\nyardım projeleri hazırlamak, geliştirmek ve yürütmek. l) İstatistikle ilgili\nkonularda diğer ülkelerle ve uluslararası kuruluşlarla işbirliğini sağlamak ve\nuluslararası toplantılar düzenlemek. m) Kanunlarla ve\nCumhurbaşkanlığı kararnameleriyle verilen diğer görevleri yerine getirmek. (2) Başkanlık, yükseköğretim\nkurumlarının görevleri saklı kalmak şartıyla Kurumun görev alanına giren\nkonularda üniversiteler ve diğer eğitim kurumları ile işbirliği yaparak ulusal\nve uluslararası eğitim ve araştırma merkezleri kurabilir. Konsey [156] MADDE 601 – (1)\nProgramın hazırlanmasına, uygulanmasına, resmî istatistiklerin gelişimine ve\nişlevlerine ilişkin tavsiyelerde bulunmak, resmî istatistik ihtiyaçlarını\ntespit etmek, değerlendirmek ve ileriye yönelik görüş ve önerileri kapsayan\nçalışmalar yapmak üzere Konsey oluşturulmuştur. (2) (Değişik:RG-27/3/2025-32854-CK-182/1\nmd.) Konsey; Başkanın başkanlığında, bakanlıkları temsilen en az\ngenel müdür düzeyinde birer üye ile Yükseköğretim Kurulu, Strateji ve Bütçe\nBaşkanlığı, Türkiye Cumhuriyet Merkez Bankası, Bankacılık Düzenleme ve Denetleme\nKurumu, Sosyal Güvenlik Kurumu, Gelir İdaresi Başkanlığı, Kişisel Verileri\nKoruma Kurumu, Bilgi Teknolojileri ve İletişim Kurumu, Enerji Piyasası\nDüzenleme Kurumu, Sermaye Piyasası Kurulu ve Türkiye Bilimsel ve Teknolojik\nAraştırma Kurumunu temsilen en az başkan yardımcısı düzeyindeki birer üye ve\nTürkiye Odalar ve Borsalar Birliği, Türkiye Serbest Muhasebeci Mali Müşavirler\nve Yeminli Mali Müşavirler Odaları Birliği, Türkiye Gazeteciler Cemiyeti,\nistatistik alanında faaliyet gösteren ve en fazla öğretim elemanı üyeye sahip\nsivil toplum kuruluşu, istatistiki sonuçlar içeren araştırma faaliyetleri\nyürüten gerçek kişiler veya özel hukuk tüzel kişilerinin üye olduğu en fazla\nüyeye sahip sivil toplum kuruluşunu temsile yetkili birer üyeden oluşur. (3) (…) [157] Başkan\nyardımcıları Konseyin doğal üyesidir. Konsey yılda en az bir defa toplanır. (4) (Değişik:RG-8/4/2020-31093-CK-58/22) Konseyin görüşeceği konuların özelliklerinin gerektirmesi halinde Konsey\nBaşkanı, diğer kurum ve kuruluşlar ile sivil toplum kuruluşlarının\ntemsilcilerini oy hakkı olmaksızın Konsey toplantılarına çağırabilir. (5) (Mülga cümle:RG-8/4/2020-31093-CK-58/22) (…) Konseyin sekretarya hizmetleri Başkanlık tarafından yürütülür. (6) Konseyin çalışmaları için\nyapılacak giderler Kurum bütçesine konulacak ödenekten karşılanır. (7) Konseyin çalışma usûl ve\nesasları Cumhurbaşkanınca çıkarılan yönetmelikle belirlenir. Başkanlık teşkilâtı MADDE 602 – (Değişik:RG-8/4/2020-31093-CK-58/23) (1) Başkanlık, merkez ve taşra\nteşkilâtından meydana gelir. Merkez teşkilâtı, hizmet birimlerinden oluşur.\nBaşkanlıkta işlerin niteliğine göre, daire başkanlıkları bünyesinde grup\nbaşkanlıkları, bölge müdürlükleri bünyesinde ise grup müdürlükleri oluşturulabilir. Başkan MADDE 603 – (1) Başkan,\nKurumun en üst yöneticisi olup, Başkanlık hizmetlerini; mevzuat hükümlerine,\nPrograma, Kurumun amaç ve politikalarına, stratejik plânına, performans\ngöstergelerine ve hizmet kalite standartlarına uygun olarak yürütmekle görevli\nve yetkilidir. (Mülga ikinci cümle:RG-30/6/2021-31527-CK-76/4 md.) [158] (2) (Ek:RG-8/4/2020-31093-CK-58/24) Başkanlıkta, Başkana yardımcı olmak üzere altı Başkan Yardımcısı\natanabilir. Başkan Yardımcıları, Başkana karşı sorumludur. (3) (Ek:RG-30/6/2021-31527-CK-76/4\nmd.) Başkan yardımcıları dışındaki personeli\natamaya Başkan yetkilidir. Hizmet birimleri MADDE 604 – (1) (Değişik\ncümle:RG-8/4/2020-31093-CK-58/25) Kurumun görev alanıyla ilgili\nhizmetlerinden sorumlu birimleri daire başkanlıklarıdır. Daire başkanlıklarının\nisim, görev ve yetkileri (…) [159] yönetmelikle belirlenir. Başkanlığın diğer birimleri ve görevleri şunlardır: [160] a) Strateji Geliştirme Daire Başkanlığı: 1) 10/12/2003 tarihli ve 5018\nsayılı Kamu Malî Yönetimi ve Kontrol Kanunu ile 22/12/2005 tarihli ve 5436\nsayılı Kanunun 15 inci maddesi ve diğer mevzuatla strateji geliştirme ve malî\nhizmet birimlerine verilen görevleri yapmak. 2) Başkan tarafından verilecek\nbenzeri görevleri yapmak. b) Personel Daire Başkanlığı: 1)\nBaşkanlığın insan gücü politikası ve plânlaması konusunda çalışmalar yapmak ve\ntekliflerde bulunmak. 2) Başkanlık personelinin\natama, nakil, sicil, terfi, ücret, emeklilik ve benzeri özlük işlemlerini\nyürütmek. 3) (Mülga:RG-8/4/2020-31093-CK-58/25) 4) (Mülga:RG-8/4/2020-31093-CK-58/25) 5) Başkan tarafından verilecek\nbenzeri görevleri yapmak. c) Destek Hizmetleri Daire\nBaşkanlığı: 1) Başkanlığın ihtiyacı olan\nher türlü yapım, satın alma, kiralama, bakım ve onarım, arşiv, sağlık ve\nbenzeri idarî ve malî hizmetleri yürütmek. 2) Taşınır ve taşınmaz mal\nkayıtlarını tutmak. 3) Başkanlık sivil savunma ve\nseferberlik hizmetlerini plânlamak ve yürütmek. 4) Kuruma ait hizmet\nbinalarının iç ve dış koruma hizmetini, 10/6/2004 tarihli ve 5188 sayılı Özel\nGüvenlik Hizmetlerine Dair Kanun hükümleri çerçevesinde yerine getirmek. 5)\nBaşkan tarafından verilecek benzeri görevleri yapmak. ç) (Ek:RG-8/4/2020-31093-CK-58/25) Teftiş Başkanlığı: 1) Başkanın\nemri veya onayı üzerine Kurumun merkez ve taşra teşkilatının faaliyet ve\nişlemleriyle ilgili olarak Başkan adına teftiş, ön inceleme, inceleme ve soruşturma\nişlerini yürütmek. 2)\nMüfettişlerin araştırma, ön inceleme, inceleme, soruşturma ve denetim sonucu\ndüzenleyecekleri raporları Teftiş Başkanlığı görüşü ile birlikte Başkana\nsunmak. 3)\nBaşkan tarafından verilecek benzeri görevleri yapmak. d) Hukuk Hizmetleri Daire\nBaşkanlığı [161] : 1) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak. 2) Başkan tarafından verilen\ndiğer görevleri yapmak. e) Basın ve Halkla İlişkiler\nMüşavirliği: 1) Basın\nve halkla ilişkilerle ilgili faaliyetleri plânlamak ve yürütülmesini sağlamak. 2) 9/10/2003 tarihli ve 4982 sayılı\nBilgi Edinme Hakkı Kanununa göre yapılacak bilgi edinme başvurularını etkin,\nsüratli ve doğru sonuçlandırmak üzere gerekli tedbirleri almak. 3) Başkan tarafından verilecek\nbenzeri görevleri yapmak. (2) Eğitim program ve\nhizmetleri ile katılma şartları, süreleri, belgeleme usulleri ve diğer hususlar\nyönetmelikle tespit olunur. (3) (Ek:RG-8/4/2020-31093-CK-58/25) Teftiş Başkanlığının çalışma usul ve esasları, başmüfettiş, müfettiş ve\nmüfettiş yardımcılarının görev, yetki ve sorumlulukları ile diğer hususlar (…) [162] yönetmelikle belirlenir. Veri Kalite Kontrol Kurulu MADDE 605 – (1)\nBaşkanlıkta, Başkanlığın merkez ve taşra teşkilâtının istatistik çalışmaları ve\nProgramda yer alan istatistiklerin üretimine yönelik alan çalışmaları ile diğer\nkayıtlardan başlayıp verilerin yayımlanmasına kadar geçen tüm süreçleri bilimsellik\nve uluslararası standartlara uygunluk açısından incelemek ve değerlendirmek ve\ngerektiğinde yerinde kalite kontrol çalışmaları yapmak üzere Veri Kalite Kontrol\nKurulu oluşturulur. (2) Kurul, Başkanın\ngörevlendireceği bir Başkan Yardımcısının başkanlığında, en az üç daire başkanı\nve en az bir istatistik müşavirinden oluşur. Kurulun çalışmalarına yardımcı\nolmak üzere Başkanlıkça geçici veya sürekli çalışma grupları oluşturulabilir.\nBu gruplarda, kamu kurum ve kuruluşlarından 27/6/1989 tarihli ve 375 sayılı\nKanun Hükmünde Kararnamenin ek 25 inci maddesine göre personel\ngörevlendirilebilir. Kurulun sekretarya hizmetleri, Başkan tarafından\nbelirlenen daire başkanlığı tarafından yürütülür. (3) Veri Kalite Kontrol\nKurulunun oluşumu, çalışma usûl ve esasları yönetmelikle belirlenir. Yayın ve Dağıtım Kurulu MADDE 606 – (1) Program\nkapsamında üretilen istatistiklerin yayın ve dağıtım ilke, standart ve\npolitikalarının belirlenmesi ve bunların uygunluğunun kontrol edilmesi\namacıyla, Kurum bünyesinde Yayın ve Dağıtım Kurulu oluşturulur. Kurul, Başkanın\ngörevlendireceği bir Başkan Yardımcısının başkanlığında, en az üç daire başkanı\nve en az bir istatistik müşavirinden oluşur. Kurulun sekretarya hizmetleri\nBaşkan tarafından belirlenen daire başkanlığı tarafından yürütülür. Danışma kurulları, özel\nihtisas komisyonları ve inceleme araştırma grupları MADDE 607 – (1) Sayım,\naraştırma ve proje çalışmalarında ihtiyaç duyulan konularda gerçek ve tüzel kişilerin\nuzmanlık, deneyim ve görüşlerinden yararlanmak, en son bilimsel teknik ve\nyöntemlerin uygulamaya aktarılmasını sağlamak amacıyla danışma kurulları oluşturulabilir. (2) Kurumun hizmet\nbirimlerinde, gerektiğinde sürekli veya geçici özel ihtisas komisyonları ve\ninceleme araştırma grupları kurulabilir. (3) (Mülga:RG-4/10/2024-32682-C.K.-164/6\nmd.) (4) (Mülga:RG-4/10/2024-32682-C.K.-164/6\nmd.) Taşra teşkilâtı MADDE 608 – (1)\nBaşkanlığın taşra teşkilâtı bölge müdürlüklerinden oluşur. (Ek\ncümleler:RG-30/6/2021-31527-CK-76/7 md.) Bölge müdürlüklerinin merkezleri;\nAdana, Ankara, Antalya, Balıkesir, Bursa, Denizli, Diyarbakır, Edirne, Erzurum,\nGaziantep, Hatay, İstanbul, İzmir, Kars, Kastamonu, Kayseri, Kocaeli, Konya,\nMalatya, Manisa, Nevşehir, Samsun, Siirt, Trabzon, Van ve Zonguldak\nillerindedir. Başkanlık bölge müdürlüklerine bağlı illeri belirlemeye ve\ndeğiştirmeye yetkilidir. Başkanlıkça gerek duyulan illerde bölge müdürlüklerine\nbağlı olarak irtibat büroları kurulabilir. Taşra teşkilâtı, bu Bölümde Kuruma\nverilen ulusal düzeydeki sayım ve araştırma faaliyetlerinde sorumluluk\nbölgesine ait verilerin derlenmesi, değerlendirilmesi, kalite kontrolü, analizi\nve merkeze aktarımı ile bölgesel istatistiklerin altyapısını oluşturmakla ve\nüretmekle görevlidir. Bölge müdürleri bölgesel düzeydeki tüm istatistik\nfaaliyetlerini yürütmek ve yerel birimlerle koordinasyonu sağlamaktan doğrudan\nBaşkana karşı sorumludur. (2) (Ek:RG-30/6/2021-31527-CK-76/7\nmd.) Taşra teşkilatının çalışma usul ve esasları yönetmelikle belirlenir. Mali haklar MADDE 608/A - (Ek:RG-8/4/2020-31093-CK-58/26) (İptal: Anayasa Mahkemesi’nin 25/1/2023\ntarihli ve E.: 2020/48, K.: 2023/11 sayılı Kararı ile) Yabancı uzman MADDE 609 – (1) Özel\nuzmanlık gerektiren hizmetlerde 375 sayılı Kanun Hükmünde Kararnamenin ek 26\nncı maddesine göre sözleşmeli olarak yabancı uzman çalıştırılabilir. Uzman ve Uzman Yardımcılığı MADDE 610 – (1)\nKurumda, 14/7/1965 tarihli ve 657 sayılı Devlet Memurları Kanununun ek 41 inci\nmaddesine göre Türkiye İstatistik Kurumu uzmanı ve uzman yardımcısı istihdam\nedilir. Müfettiş ve müfettiş yardımcılığı MADDE 610/A- (Ek:RG-8/4/2020-31093-CK-58/27) (1) Başkanlıkta 375\nsayılı Kanun Hükmünde Kararnamenin ek 24 üncü maddesine göre müfettiş ve\nmüfettiş yardımcısı istihdam edilebilir. (İptal cümle:Anayasa Mahkemesi’nin\n25/1/2023 tarihli ve E.: 2020/48, K.: 2023/11 sayılı Kararı ile) Kamu kurum ve\nkuruluşlarından personelin görevlendirilmesi [163] MADDE 611 – (1) Program\nkapsamındaki görevler için 375 sayılı Kanun Hükmünde Kararnamenin ek 25 inci maddesine\ngöre Kurumda görevlendirme yapılabilir. Sayım komiteleri ve\ngörevlendirme MADDE 612 – (1)\nSayımların hazırlık, uygulama ve değerlendirme çalışmalarını yürütmek ve\nkoordine etmek üzere Başkanın veya görevlendireceği bir kişinin başkanlığında\nMerkez Sayım Komiteleri kurulur. Bu komitelere gerektiğinde üniversiteler,\nilgili Bakanlıklar ile diğer kamu kurum ve kuruluşları temsilcilerinin katılımı\nsağlanır. (2) Sayımlar, Başkanlığın\nbelirleyeceği il ve ilçelerde ve tespit edeceği esaslar çerçevesinde mahallin\nen büyük mülkî amirinin başkanlığında kurulacak Sayım Komitesi ve buna bağlı\nSayım Bürosu tarafından yapılır. Mahallî komite ve büroların çalışmalarından,\nbunlara her türlü araç, gereç ve eleman sağlanmasından o yerin en büyük mülkî\nidare amiri sorumludur. Sayımlarda kamu kurum ve kuruluşlarının taşra teşkilâtı\npersoneli de mahallin en büyük mülkî amiri tarafından görevlendirilebilir. Uluslararası işbirliği MADDE 613 – (1)\nBaşkanlık, istatistikî bilgilerin en gelişmiş yöntemlerle elde edilmesi, veri\nve yayın değişimi, eğitim, ortak proje geliştirme ve uygulama konularında diğer\nülkelerin benzer kuruluşları, uluslararası ve uluslarüstü kuruluşların ilgili\nbirimleri ile genel hükümler çerçevesinde ilişkiler kurabilir ve işbirliği\nyapabilir. Döner sermaye işletmesi MADDE 614 – (1) Kurum\nbünyesinde yerli ve yabancı kurum, kuruluş ve kişilere, bu Bölümde öngörülen\nhizmetlere ait yayın, bilgi, belge satışı ile bilgi işlem, dizgi, baskı, teknik\ndanışmanlık, eğitim, proje ve araştırma hizmetlerini yerine getirmek üzere\ndöner sermaye işletmesi kurulur. (2) Döner sermaye işletmesi\niçin genel bütçeden tahsis olunan sermaye miktarı Cumhurbaşkanı kararıyla beş\nkatına kadar artırılabilir. Bu suretle artırılan sermaye elde edilen kârla\nkarşılanır. (3) Döner sermaye; Kurum\nbütçesine bu amaçla konulan ödenekler, Hazinece verilecek aynî yardımlar, döner\nsermaye faaliyetlerinden elde edilecek kâr ile bağış ve yardımlardan meydana\ngelir. Elde edilen net kâr, ödenmiş sermaye, tahsis edilen sermaye miktarına\nulaşıncaya kadar sermayeye ilâve olunur. Her yıl sonunda kullanılmayan gelir,\nertesi yıllarda ilgili mevzuat hükümleri çerçevesinde yönetim kurulunun uygun\ngöreceği mal ve hizmet alımlarında kullanılır. Bağış ve yardımlar, ikinci fıkra\nuyarınca tahsis olunan sermaye miktarına bağlı kalmaksızın mevcut sermayeye\neklenir. (4) Döner sermaye\nfaaliyetlerinin gerektirdiği giderler ile kiralama, satın alma, araç, gereç, araştırma,\neğitim, tanıtım giderleri ile faaliyet alanına giren hizmetlerde çalıştırılacak\npersonelin 5429 sayılı Kanunun 49 uncu maddesi kapsamındaki harcırahları döner\nsermayeden karşılanır. Ayrıca Kurumun dışardan aldığı hizmetlere karşılık\nyapılacak diğer ödemeler ve Döner Sermaye İşletmesinin faaliyetlerinde hizmet\nveren birimlerin her türlü ihtiyaçları da döner sermayeden karşılanabilir. Bu\nmaddede sayılanlar dışında döner sermayeden herhangi bir harcama yapılamaz. (5) Döner Sermaye İşletmesi;\nKurumun hizmetlerine öncelik vermek ve aksatmamak kaydıyla diğer kamu kurum ve\nkuruluşlarından, yerli veya yabancı gerçek ve tüzel kişilerden sipariş almaya,\nvermeye, her türlü teknik işlemlere girişmeye ve gerektiğinde müştereken iş\nyapmaya yetkilidir. (6) Döner Sermaye İşletmesinin\nfaaliyet alanları, çalışma usûl ve esasları, giderleri, işletilmesi, hesap usulleri\nile satım işlemlerine ilişkin hususlar (…) yönetmelikle tespit edilir. [164] [165] Kurumun gelirleri MADDE 614/A - (Ek:RG-30/6/2021-31527-CK-76/9\nmd.) (İptal: Anayasa Mahkemesinin\n1/2/2024 tarihli ve E.: 2021/87; K.: 2024/28 sayılı Kararı ile) Yönetmeliklerin uygulanması GEÇİCİ MADDE 1 - (Ek:RG-30/6/2021-31527-CK-76/10\nmd.) (1) Bu maddenin yürürlüğe girdiği tarihten önce 604\nüncü, 605 inci ve 614 üncü maddeler gereğince yürürlüğe konulan yönetmeliklerin\nuygulanmasına yeni düzenleme yapılıncaya kadar devam edilir. Muhasebe hizmetleri GEÇİCİ MADDE 2 - (Ek:RG-30/6/2021-31527-CK-76/10\nmd.) (1) Bu maddenin yayımı tarihinden itibaren beş yılı\ngeçmemek üzere Kurumun muhasebe hizmetlerini Hazine ve Maliye Bakanlığı\nyürütmeye devam eder. KIRKÜÇÜNCÜ BÖLÜM Türkiye İş Kurumu Amaç ve kapsam MADDE 615 – (1) Bu Bölümün amacı Türkiye İş Kurumunun\nkuruluş, görev, yetki ve sorumluluklarını düzenlemektir. (2) Kurum, Çalışma ve Sosyal Güvenlik Bakanlığının ilgili kuruluşu olup\nözel hukuk hükümlerine tâbi, tüzel kişiliği haiz, idarî ve malî bakımdan özerk\nkısa adı İŞKUR olan bir kamu kuruluşudur. [166] [167] Tanımlar [168] [169] MADDE 616– (1) Bu Bölümde geçen; a) Bakanlık: Çalışma ve Sosyal Güvenlik Bakanlığını, b) Bakan: Çalışma ve Sosyal Güvenlik Bakanını, c) Fon: İşsizlik Sigortası Fonunu, ç) Genel Müdür: Türkiye İş Kurumu Genel Müdürünü, d) Genel Müdürlük: Türkiye İş Kurumu Genel Müdürlüğünü, e) Genel Kurul: Türkiye İş Kurumu Genel Kurulunu, f) Kurum: Türkiye İş Kurumunu, g) Özel istihdam bürosu: İş arayanların elverişli oldukları işlere yerleştirilmesine\nve çeşitli işler için uygun işçiler bulunmasına aracılık yapmak ve/veya geçici\niş ilişkisi kurma faaliyeti yürütmek üzere Kurum tarafından izin verilen gerçek\nveya tüzel kişiler tarafından kurulan büroları, ğ) Yönetim Kurulu: Türkiye İş Kurumu Yönetim Kurulunu, ifade eder. Kurumun görevleri MADDE 617 – (1) Kurumun görevleri şunlardır: a) Ulusal istihdam politikasının oluşturulmasına ve istihdamın\nkorunmasına, geliştirilmesine ve işsizliğin önlenmesi faaliyetlerine yardımcı\nolmak, işsizlik sigortası işlemlerini yürütmek. b) İşgücü piyasası verilerini, yerel ve ulusal bazda derlemek, analiz\netmek, yorumlamak ve yayımlamak, İşgücü Piyasası Bilgi Danışma Kurulunu\noluşturmak ve bu Kurulun çalışmalarını koordine etmek, işgücü arz ve talebinin\nbelirlenmesine yönelik işgücü ihtiyaç analizlerini yapmak, yaptırmak. c) İş ve meslek analizleri yapmak, yaptırmak, iş ve meslek danışmanlığı\nhizmetleri vermek, verdirmek, işgücünün istihdam edilebilirliğini artırmaya\nyönelik işgücü yetiştirme, mesleki eğitim ve işgücü uyum programları geliştirmek\nve uygulamak, istihdamdaki işgücüne eğitim seminerleri düzenlemek. ç) İşçi isteme ve iş aramanın düzene bağlanmasına ilişkin çalışmalar\nyapmak, işgücünün yurt içinde ve yurt dışında uygun oldukları işlere\nyerleştirilmelerine ve çeşitli işler için uygun işgücü bulunmasına ve yurt dışı\nhizmet akitlerinin yapılmasına aracılık etmek, istihdamında güçlük çekilen\nişgücü ile işyerlerinin yasal olarak çalıştırmak zorunda oldukları işgücünün istihdamlarına\nkatkıda bulunmak, özel istihdam bürolarına ilişkin Kuruma verilen görevleri\nyerine getirmek, işverenlerin yurt dışında kendi iş ve faaliyetlerinde\nçalıştıracağı işçileri temin etmesi ile tarım işlerinde ücretli iş ve işçi\nbulma aracılığına izin verilmesine ve kaldırılmasına ilişkin işlemleri yapmak. d) Gerektiğinde Kurum faaliyet alanı ile ilgili ihalelere katılmak\nsuretiyle yurt içinde veya uluslararası düzeyde kurum ve kuruluşlara eğitim ve\ndanışmanlık hizmeti vermek. e) Avrupa Birliği ve uluslararası kuruluşların işgücü, istihdam ve\nçalışma hayatına ilişkin olarak aldıkları kararları izlemek, Türkiye\nCumhuriyetinin taraf olduğu Kurumun görev alanına giren ikili ve çok taraflı\nanlaşma, sözleşme ve tavsiye kararlarını uygulamak. f) Bakanlığın ilgili mevzuattan kaynaklanan ve taşrada yürütülmesi\ngereken görevlerini yapmak. Organlar MADDE 618 – (1) Kurum\naşağıdaki organlardan oluşur: a) Genel Kurul. b) Yönetim Kurulu. c) Genel Müdürlük. Ç) İl İstihdam Kurulları. Genel Kurul ve görevleri MADDE\n619 – (1) Genel Kurul, Bakanın veya görevlendireceği kişinin\nbaşkanlığında; a) (İptal\nbent:  Anayasa Mahkemesinin 9/11/2022 Tarihli ve E: 2018/123, K: 2022/138\nSayılı Kararı .) b) Üye sayıları itibarıyla en fazla üyeye sahip ilk üç\nsıradaki işçi konfederasyonlarınca üye sayıları oranları dikkate alınarak\nbelirlenecek on yedi, üye sayısı itibarıyla en fazla üyeye sahip işveren\nkonfederasyonunca belirlenecek on, Türkiye Odalar ve Borsalar Birliğinden beş,\nTürkiye Esnaf ve Sanatkârları Konfederasyonundan üç, Türkiye Sakatlar\nKonfederasyonundan her engel grubunu temsilen birer olmak üzere toplam dört, Türkiye\nZiraat Odaları Birliğinden iki, Yükseköğretim Kurulunca belirlenecek dört\nöğretim üyesi, Kurumda temsil yetkisine sahip kamu görevlileri sendikasınca\nbelirlenecek bir, temsilciden oluşur. (2) Genel Kurul temsilcileri iki yıl süre ile görev\nyaparlar. Herhangi bir nedenle bu görevleri sona erenlerin yerlerine kalan\nsüreyi tamamlamak üzere Genel Kurula temsilci veren birimlerce yeni temsilci\ngörevlendirilir. Genel Kurul iki yılda bir Kasım ayı içinde Bakanın çağrısı\nüzerine olağan toplantısını yapar. Bakan, gerekli görmesi halinde Genel Kurulu\nolağanüstü toplantıya çağırabilir. (3) Genel Kurulun görevleri şunlardır: a) Devletin ekonomik ve sosyal politikalarına uyumlu ulusal\nistihdam politikasının oluşturulmasına\nyardımcı olmak, uygulanan politikalardaki dönem içindeki gelişmeleri\ndeğerlendirmek. b) İstihdamın korunmasına, geliştirilmesine, yaygınlaştırılmasına\nve işsizliğin önlenmesi faaliyetlerine yardımcı olmak ve önerilerde bulunmak. c) Kurumun dönem faaliyet raporunu  görüşmek, Kurumun\nhizmetlerini iyileştirici önerilerde bulunmak. (4) Genel Kurul görüşmelerinin sonuçları raporla tespit\nedilir, bu rapor Bakanlığa en geç iki ay içinde verilir. (5) Genel Kurul kararları Kurum ve diğer ilgili kurum ve\nkuruluşların politika oluşturma ve uygulamalarında öncelikle dikkate alınır. Yönetim Kurulunun teşkili,\ngörev ve yetkileri MADDE 620 – (1) Yönetim\nKurulu; a) Genel Müdür, b) Bakanlığı temsilen atanan\nbir üye, c) Hazine ve Maliye\nBakanlığını temsilen atanan bir üye, ç) En çok üyeye sahip işçi\nkonfederasyonunca belirlenen bir üye, d) En çok üyeye sahip işveren\nkonfederasyonunca belirlenen bir üye, e) Türkiye Esnaf ve\nSanatkârları Konfederasyonunca belirlenen bir üye, olmak üzere altı üyeden\noluşur. Genel Müdür, Yönetim Kurulunun da başkanıdır. Yönetim Kuruluna, Genel\nMüdürün bulunmadığı hallerde Genel Müdürlüğe vekâlet eden kişi başkanlık eder. (2) Yönetim Kurulu, başkanın\ndaveti üzerine en az haftada bir defa üye tamsayısının salt çoğunluğu ile\ntoplanır. Kararlar toplantıya katılan üyelerin çoğunluğu ile alınır. Oylarda\neşitlik olması halinde, Başkanın bulunduğu taraf çoğunluk sayılır. Gerekli görüldüğünde\nBaşkanın veya üç üyenin talebi ile Yönetim Kurulu olağanüstü toplantıya\nçağrılabilir. (3) Genel Müdür dışındaki\nYönetim Kurulu üyelerinin görev süresi üç yıldır. Geçerli bir mazereti\nolmaksızın arka arkaya üç toplantıya veya bir yıl içinde toplam altı toplantıya\nkatılmayanlar, Yönetim Kurulu üyeliğine atanma ya da görevlendirilme şartlarını\nyitirenler ile atandıktan veya görevlendirildikten sonra bu şartları taşımadığı\nanlaşılanların üyelikleri kendiliğinden sona erer. Geçerli bir mazereti\nolmaksızın arka arkaya üç toplantıya veya bir yıl içinde toplam altı toplantıya\nkatılmayanların durumu, Yönetim Kurulu kararıyla tespit edilerek Bakanlığa\nbildirilir. Süreleri biten üyeler yeni üyeler atanıncaya veya\ngörevlendirilinceye kadar görevlerine devam ederler. Atanan veya\ngörevlendirilen üyelerden herhangi bir nedenle görev süresinden önce Yönetim\nKurulu üyeliği sona erenlerin yerlerine en geç bir ay içinde kalan süreyi\ntamamlamak üzere aynı usulle yeni bir atama veya görevlendirme yapılır. (4) Yönetim Kurulunun görev ve\nyetkileri şunlardır: a) Fon kaynaklarını piyasa\nşartlarında değerlendirmek. b) Fon gelir ve giderlerinin denetlettirilmesini ve denetim raporlarının\nkamuoyuna açıklanmasını sağlamak. c) Fona ilişkin aktüeryal\nprojeksiyonları yaptırmak. ç) Günlük fon hareketlerinin\nizlenmesini, kayıtlarının tutulmasını ve genel kabul görmüş muhasebe\nstandartlarına uygun olarak muhasebeleştirilmesini temin etmek. d) Kurumun bütçesini,\nbilançosunu, gelir gider tablolarını, Kurum bütçesindeki bölümler içinde aktarmaları,\nbu bölümler arasındaki ek ve olağanüstü ödenek tekliflerini karara bağlamak. e) Kurumun performans hedef,\ngösterge ve programı ile hizmet kalite standartlarını karara bağlamak, Kurumun\nfaaliyet raporlarını incelemek ve onaylamak. f) Her yıl Hazine ve Maliye\nBakanlığınca belirlenen yeniden değerleme oranında miktarı artırılmak üzere\nbedeli bu maddenin yürürlük tarihi itibarıyla geçerli olan tutar ve üzeri olan\nsözleşmeler ve yapılacak işler hakkında karar vermek. g) Genel Müdür ve Yönetim\nKurulu üyelerinin başkaca önerilerini inceleyip karara bağlamak ve bu Bölümde verilen\nbenzeri görevleri yapmak. (5) Yönetim Kurulunun çalışma\nusul ve esasları Bakanlıkça çıkarılan yönetmelikle düzenlenir. Genel Müdürlük MADDE 621 – (1) Genel\nMüdürlük, merkez ve taşra teşkilatından oluşur. Kurumun en üst amiri\nolan Genel Müdür, Genel Kurulun önerilerini de dikkate alarak Yönetim Kurulu\nkararları ile mevzuat doğrultusunda bütün işleri yürütür. (2) Genel Müdürün görev, yetki\nve sorumlulukları şunlardır: a) Kurum hizmetlerini, mevzuat\nhükümlerine, Kurumun amaç ve politikaları ile stratejik planına uygun olarak\ndüzenlemek ve yürütmek. b) Kurumun görev alanına giren\nhususlarda geliştirilen politika ve stratejilere uygun yıllık amaç ve hedefler\noluşturmak, performans ölçütleri belirlemek, Kurumun bütçesini hazırlamak,\ngerekli yasal ve idari düzenleme çalışmalarını yapmak, belirlenen stratejiler,\namaçlar, hedefler ve performans ölçütleri doğrultusunda uygulamayı koordine\netmek, izlemek ve değerlendirmek; amaç, hedef ve performans ölçütlerine\nulaşılmasını teminen izleme ve değerlendirme sonuçlarına göre gerekli\ntedbirleri almak. c) Kurumun faaliyetlerini ve\nişlemlerini denetlemek, yönetim sistemlerini gözden geçirmek, kurumsal yapı ile\nyönetim süreçlerinin etkililiğini gözetmek ve yönetimin geliştirilmesini\nsağlamak. ç) Yönetim Kurulu kararlarının\nuygulanmasını sağlamak. d) Adli ve idari makamlara,\ngerçek ve tüzel kişilere karşı Kurumu temsil etmek. e) Kurumsal etik kurallarını\nbelirleyerek personele ve Kurumun ilişkili olduğu taraflara duyurmak ve\npersonelin bu kurallara uygun hareket etmesini sağlamak. f) 4/1/1961 tarihli ve 213\nsayılı Vergi Usul Kanunu uyarınca belirlenen yeniden değerleme oranı kadar her\nyıl artırılmak üzere bedeli bu maddenin yürürlük tarihi itibarıyla geçerli olan\ntutar kadar olan, kiraya verme, kiralama, satış, alım, devir, takas, inşaat,\ntaşınmazların ferağı, yapım ve diğer işlere ilişkin sözleşmeler hakkında karar\nvermek; ihale komisyonu kararlarını onaylamak, bu maddenin yürürlük tarihi\nitibarıyla geçerli olan tutar ve üzerinde olanlar için Yönetim Kuruluna öneride\nbulunmak ve kendi limitleri dâhilinde merkez ve taşra teşkilatının harcama\nsınırlarını belirlemek. g) Kurumun faaliyet alanına\ngiren konularda diğer kurum ve kuruluşlarla işbirliği ve koordinasyonu\nsağlamak. ğ) Kurum kadrolarına atamalar\nyapmak ve Kurum adına imza ve yetki devri yapılacak personeli belirlemek. (3) Görevlerin yürütülmesinde\nGenel Müdüre yardımcı olmak üzere en fazla dört genel müdür yardımcısı\ngörevlendirilebilir. Merkez teşkilatı MADDE 622 – (1) Kurumun\nmerkez teşkilatı aşağıdaki hizmet birimlerinden oluşur: a) İstihdam Hizmetleri Dairesi\nBaşkanlığı. b) Aktif İşgücü Hizmetleri\nDairesi Başkanlığı. c) İş ve Meslek Danışmanlığı\nDairesi Başkanlığı. ç) İşgücü Piyasası ve İstatistik\nDairesi Başkanlığı. d) Dış İlişkiler ve Projeler\nDairesi Başkanlığı. e) İşsizlik Sigortası Dairesi\nBaşkanlığı. f) Fon Yönetimi ve Aktüerya\nDairesi Başkanlığı. g) Strateji Geliştirme Dairesi\nBaşkanlığı. ğ) Personel Dairesi\nBaşkanlığı. h) Destek Hizmetleri Dairesi\nBaşkanlığı. ı) Bilgi İşlem Dairesi\nBaşkanlığı. i) Hukuk Müşavirliği. Hizmet birimlerinin görevleri MADDE 623 – (1) Hizmet\nbirimlerinin görevleri şunlardır: a) İstihdam Hizmetleri Dairesi\nBaşkanlığı: 1) Ulusal istihdam\npolitikalarının oluşturulmasına yardımcı olmak amacıyla çalışmalar yapmak veya\nyaptırmak. 2) İşgücü talebi ve iş\naramanın düzene bağlanması ile istihdamda özel politika gerektiren grupların\nistihdamlarına yönelik çalışmalar yapmak veya yaptırmak. 3) İşgücünün yurt içinde ve yurt\ndışında uygun oldukları işlere yerleştirilmesi ile işgücü talepleri için\nelverişli işçiler bulunmasına ve yurt dışı hizmet akitlerinin yapılmasına\naracılık etmek. 4) İşverenlere yönelik\nhizmetleri sunmak. 5) 25/8/1999 tarihli ve 4447\nsayılı Kanunun ek 2 nci maddesine göre işyerinde haftalık çalışma sürelerinin\ngeçici olarak önemli ölçüde azalmasının veya işyerinde faaliyetin tamamen veya\nkısmen geçici olarak durdurulmasının tespitini yapmak veya yaptırmak. 6) Tarım aracıları ve özel\nistihdam bürolarına ilişkin görevleri yerine getirmek. 7) İşsizliğin yoğun olduğu\ndönemlerde veya yerlerde işsizlere geçici gelir desteği sağlanması amacıyla toplum\nyararına program ve projeler uygulamak. 8) Bakanlığın taşrada\nyürütülmesi gereken hizmetlerini koordine etmek. 9) Genel Müdür tarafından\nverilen diğer görevleri yapmak. b) Aktif İşgücü Hizmetleri\nDairesi Başkanlığı: 1) Meslek edindirme,\ngeliştirme ve değiştirme kursları düzenlemek. 2) İstihdamda özel politika\ngerektiren grupların istihdamını kolaylaştırıcı mesleki eğitim ve mesleki\nrehabilitasyon hizmetleri vermek veya verdirmek, diğer işgücü yetiştirme ve\nuyum programlarını uygulamak. 3) Genel Müdür tarafından\nverilen diğer görevleri yapmak. c) İş ve Meslek Danışmanlığı\nDairesi Başkanlığı: 1) Kuruma kayıtlı iş arayanlara\nve işverenlere iş ve meslek danışmanlığı hizmetleri vermek. 2) Öğrencilere ve iş\narayanlara mesleki rehberlik hizmetleri sunmak. 3) İş ve meslek danışmanlarına\nilişkin iş ve işlemleri koordine etmek. 4) Genel Müdür tarafından\nverilen diğer görevleri yapmak. ç) İşgücü Piyasası ve\nİstatistik Dairesi Başkanlığı: 1) İşgücü piyasası verilerini\nyerel ve ulusal bazda derlemek, analiz etmek, yorumlamak ve yayımlamak. 2) Yerel düzeyde yapılan\nişgücü piyasası araştırma ve analizlerini koordine etmek ve bu konuda\nstandardizasyon sağlamak. 3) Kurum hizmetlerinin\nperformans ölçümlerine ilişkin işlemleri yapmak. 4) Kurum istatistiklerini\nderlemek ve diğer hizmet birimlerinin kullanımına sunmak. 5) İşgücü piyasası bilgi\nsistemini oluşturmak, İşgücü Piyasası Bilgi Danışma Kurulu çalışmalarını\nkoordine etmek. 6) Genel Müdür tarafından\nverilen diğer görevleri yapmak. d) Dış İlişkiler ve Projeler\nDairesi Başkanlığı: 1) Avrupa Birliği ve diğer\nuluslararası kuruluşlarda ve bunlara yönelik mevzuat ve uyum çalışmaları ile ekonomik\nve teknik işbirliğine yönelik çalışmalarda Kurum hizmetlerinin süratli,\ndüzenli, etkili ve verimli bir şekilde yürütülmesi için gerekli irtibat ve\neşgüdümü sağlamak. 2) Uluslararası alanda\nfaaliyet gösteren kuruluşlarla Kurumun görev alanına giren konularda\nuluslararası sözleşmeler de dâhil olmak üzere ilişkileri düzenlemek, gerekli\nirtibat ve eşgüdümü sağlamak. 3) Kurumun görev alanı ile\nilgili olarak Avrupa Birliği ve diğer uluslararası kuruluşların mevzuatı ve\nuygulamaları konusunda inceleme ve araştırmalar yapmak, yaptırmak ve ilgililere\nduyurmak, bunlarla işbirliği içinde gerçekleştirilecek projeleri hazırlamak ve\nyürütmek. 4) Kurum faaliyetleri çerçevesinde\nyurt dışından gelen heyetler ve Kurumdan yurt dışına gönderilecekler ile ilgili\niş ve işlemleri yürütmek. 5) Yurt dışı ilişkilerle ilgili\nprotokol işlerini yürütmek. 6) Genel Müdür tarafından verilen\ndiğer görevleri yapmak. e) İşsizlik Sigortası Dairesi\nBaşkanlığı: 1) 4447 sayılı Kanun hükümleri\nçerçevesinde, işsizlik sigortası ödeneğine, kısa çalışma ödeneğine ve ücret\ngaranti fonu kapsamında ücret alacaklarının ödemesine ilişkin çalışmaları yapmak. 2) 24/11/1994 tarihli ve 4046\nsayılı Özelleştirme Uygulamaları Hakkında Kanun hükümlerine göre iş kaybı\ntazminatına ilişkin işlemleri yapmak. 3) Genel Müdür tarafından\nverilen diğer görevleri yapmak. f) Fon Yönetimi ve Aktüerya\nDairesi Başkanlığı: 1) İşsizlik Sigortası Fonunun,\nYönetim Kurulu kararları çerçevesinde değerlendirilmesine ilişkin işlemleri\nyapmak. 2) Fon hareketlerini izlemek\nve Fonun değerlendirilmesi ile ilgili olarak finansal piyasaları takip etmek. 3) Fonun aktüeryal işlemlerini\nyürütmek. 4) Genel Müdür tarafından verilen\ndiğer görevleri yapmak. g) Hukuk Müşavirliği: 1) 26/9/2011 tarihli ve 659 sayılı Kanun Hükmünde Kararname hükümlerine\ngöre hukuk birimlerine verilen görevleri yapmak, 2) Genel Müdür tarafından verilen diğer görevleri yapmak. ğ) Strateji Geliştirme Dairesi\nBaşkanlığı: 1) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436\nsayılı Kanun ve ilgili diğer mevzuatla strateji geliştirme ve mali hizmetler\nbirimlerine verilen görevleri yapmak. 2) Genel Müdür tarafından\nverilen diğer görevleri yapmak. h) Personel Dairesi\nBaşkanlığı: 1) Kurumun insan gücü\nplanlaması ve personel politikası ile ilgili çalışmaları yapmak, personel\nsisteminin geliştirilmesi için tekliflerde bulunmak. 2) Kurum personelinin atama,\nnakil, terfi, emeklilik ve benzeri özlük işlemlerini yürütmek. 3) Kurumun eğitim planını\nhazırlamak, uygulamak ve değerlendirmek. 4) Genel Müdür tarafından\nverilen diğer görevleri yapmak. ı) Destek Hizmetleri Dairesi\nBaşkanlığı: 1) 5018 sayılı Kanun hükümleri\nçerçevesinde, kiralama ve satın alma işlerini yürütmek, temizlik, güvenlik,\naydınlatma, ısıtma, onarım, taşıma ve benzeri hizmetleri yapmak veya yaptırmak. 2) Kurumun taşınır ve\ntaşınmazlarına ilişkin işlemleri ilgili mevzuat çerçevesinde yürütmek. 3) Genel evrak ve arşiv\nfaaliyetlerini düzenlemek ve yürütmek. 4) Kurum sivil savunma ve\nseferberlik hizmetlerini planlamak ve yürütmek. 5) Seferberlik ve savaş\nhalinde insangücü özel planlamasına yönelik araştırma ve diğer çalışmaları\nyapmak veya yaptırmak. 6) Genel Müdür tarafından\nverilen diğer görevleri yapmak. i) Bilgi İşlem Dairesi\nBaşkanlığı: 1) Kurumun bilgi işlem hizmetlerini\nyürütmek. 2) Kurumun internet sayfaları,\nelektronik imza ve elektronik belge uygulamaları ile ilgili teknik çalışmaları\nyapmak. 3) Kurum hizmetleriyle ilgili\nolarak diğer birimlerle işbirliği içinde veri tabanları oluşturmak ve bilgileri\ntoplamak. 4) Kurumun mevcut bilişim\naltyapısının kurulumu, bakımı, ikmali, geliştirilmesi ve güncellenmesi ile\nilgili işleri yürütmek, elektronik haberleşme güvenliğini sağlamak ve bu\nkonularda görev üstlenen personelin bilgi teknolojilerindeki gelişmelere\nparalel olarak düzenli şekilde hizmet içi eğitim almalarını sağlamak. 5) Teknolojik gelişmeleri\ntakip etmek, bilgi güvenliği ve güvenilirliği konusunun gerektirdiği önlemleri\nalmak, politikaları ve ilkeleri belirlemek, kamu bilişim standartlarına uygun\nçözümler üretmek. 6) Genel Müdür tarafından\nverilen diğer görevleri yapmak. Taşra teşkilatı MADDE 624 – (1) Kurumun\ntaşra teşkilatı, illerde Çalışma ve İş Kurumu il müdürlükleri ile bunlara bağlı\nkurulacak hizmet merkezlerinden oluşur. (2) Nüfus, sigortalı ve işyeri\nsayısı, işlem yoğunluğu ve belirlenecek diğer kriterler doğrultusunda Genel\nMüdürün önerisi ve Bakan onayı ile yeteri kadar hizmet merkezi kurulabilir. (3) Bu maddenin uygulanmasına\nilişkin usul ve esaslar ilgili kurumların görüşü üzerine Bakanlık tarafından\nçıkarılan yönetmelikle düzenlenir. İl istihdam ve mesleki eğitim\nkurulları MADDE 625 – (1) İlin\nişgücü, istihdam ve mesleki eğitim ihtiyacını tespit etmek veya ettirmek,\nmesleki ve teknik eğitim okul ve kurumları ile işletmelerde yapılacak mesleki eğitim\nve istihdam konularında etkinlik ve verimliliği artırmak amacıyla yerel düzeyde\npolitika önerileri oluşturmak, plan yapmak ve kararlar almak, ilgili kurum ve\nkuruluşlara görüş ve önerilerde bulunmak üzere illerde İl İstihdam ve Mesleki\nEğitim Kurulu kurulur. (2) Kurul valinin\nbaşkanlığında aşağıda sayılan üyelerden oluşur: a) Belediye Başkanı, büyükşehir\nbelediyesi bulunan illerde Büyükşehir Belediye Başkanı veya genel sekreteri\nveya yardımcısı. b) İl Özel İdaresi Genel\nSekreteri. c) İl Milli Eğitim Müdürü. ç) İl Sanayi ve Teknoloji\nMüdürü. d) Çalışma ve İş Kurumu İl\nMüdürü. e) İl Ticaret ve/veya Sanayi\nOdası Başkanı. f) İşçi, işveren\nkonfederasyonları ile Türkiye Sakatlar Konfederasyonundan birer temsilci. g) İl Esnaf ve Sanatkârlar\nOdaları Birliği Başkanı. ğ) İlde bulunan fakülte veya\nyüksekokulların çalışma ekonomisi ve endüstri ilişkileri bölümü veya mesleki\nteknik eğitim bölümlerinden valinin belirleyeceği bir öğretim üyesi. h) İl Ticaret Müdürü. I) Kalkınma Ajansı temsilcisi. (3) İl istihdam ve mesleki\neğitim kurullarının görevleri şunlardır: a) İlin istihdam ve mesleki\neğitim politika önerilerini oluşturmak. b) İlin muhtelif sektör ve\nbranştaki işgücü ve mesleki eğitim ihtiyacını belirlemek üzere işgücü piyasa\nanalizleri yapmak yaptırmak, bu amaçla gerektiğinde ilgili alan uzmanlarından\nkomisyonlar oluşturmak, bunların görev tanımları çerçevesinde hazırladıkları\nraporları değerlendirmek ve yayımlamak, gerektiğinde ilgili Bakanlık ve\nkurullara sunmak. c) Milli Eğitim Bakanlığınca\ngönderilen mesleki eğitim çerçeve programlarının işgücü piyasası araştırma sonuçlarına\ngöre ilin ihtiyaçları doğrultusunda düzenlenmesi için görüş bildirmek. ç) Mesleki eğitim\nuygulamalarında ortaya çıkan uyuşmazlıkların çözümüne yardımcı olmak. d) Mesleki eğitim, işgücü ve\nistihdam konularında kurum ve kuruluşlardan gelecek görüş ve önerileri\nincelemek, değerlendirmek ve sonuçlandırmak. e) İl düzeyinde istihdamı\nkoruyucu, geliştirici ve işsizliği önleyici tedbirleri belirlemek ve gereği\niçin ilgili kurum ve kuruluşlara bildirmek. f) İşgücü piyasası araştırma\nsonuçları da dikkate alınarak İl Milli Eğitim Müdürlüğü ve Kurum tarafından\nhazırlanan işgücü yetiştirme faaliyetlerine ilişkin planları onaylamak ve\nbunların uygulama sonuçlarını izlemek. g) Bu madde hükümlerinin il\nseviyesinde eksiksiz yerine getirilmesi için gerekli tedbirleri almak. (4) Kurul kararları bağlayıcıdır.\nKurul, alınan kararlara ilişkin eylem planı hazırlar, sorumlu kurum ve\nkuruluşları belirler, uygulamaları ve sonuçlarını takip eder. (5) Kurul, üç ayda bir\ntoplanır. Kurulun sekretarya görevi Kurum İl Müdürlüğü ile İl Milli Eğitim\nMüdürlüğü tarafından kendi görev alanları ile sınırlı kalmak kaydıyla\nmüştereken yürütülür. Alınan kararların uygulanmasının takibi ile diğer\nfaaliyet ve işgücü piyasasına yönelik araştırmalar Yürütme Kurulu tarafından\nyerine getirilir. (6) İşgücü yetiştirme faaliyetleri\nve sonuçları Denetim Kurulu tarafından denetlenir. Denetim Kurulu; Kurul\nbaşkanının onayıyla, biri Kurum temsilcisi, diğeri Kurul üyesi diğer kurum ve\nkuruluş temsilcileri arasından seçilecek bir üye olmak üzere iki üyeden oluşur.\nİhtiyaç duyulması hâlinde birden fazla Denetim Kurulu oluşturulabilir. Denetim\nraporları Kurula bildirilir. (7) Kurul tarafından her yıl\nfaaliyet raporu düzenlenir. Düzenlenen rapor, Kurum Yönetim Kurulu tarafından\ndeğerlendirildikten sonra ilgili bakanlıklara gönderilir. (8) Kurulun yönetim ve denetim\nfaaliyetleri, işgücü piyasası araştırma ve planlama çalışmaları için Kurum\ntarafından ödenek tahsis edilir. Bu ödeneğin miktarı, aktif işgücü programları\niçin Kurum tarafından İl Müdürlüğüne tahsis edilen toplam ödeneğin yüzde beşini\ngeçemez. (9) İl İstihdam ve Mesleki\nEğitim Kurulu, Yürütme Kurulu ve Denetleme Kurulunun çalışma usul ve esasları\nMilli Eğitim; Çalışma ve Sosyal Güvenlik Bakanlıkları ile Kurum tarafından\nmüştereken çıkarılan yönetmelikle düzenlenir. [170] [171] Personel statüsü MADDE 626 – (1) Kurumun\nmerkez teşkilatında 14/7/1965 tarihli ve 657 sayılı Devlet Memurları Kanununun\nek 41 inci maddesine göre istihdam uzmanı ve istihdam uzman yardımcısı, 657 sayılı\nKanunun ek 44 üncü maddesine göre taşra teşkilatında il istihdam uzmanı ve il\nistihdam uzman yardımcısı çalıştırılabilir. Kurum gelirleri MADDE 627 – (1) Kurumun\ngelirleri şunlardır: a) Her yıl Bakanlık bütçesine\nKurum için konulan ödenek. b) Kurumca verilecek eğitim ve\ndanışmanlık hizmetleri bedeli ile işverenlerden ve tarım aracıları ile özel\nistihdam bürolarından alınan masraf karşılıkları. c) 22/5/2003 tarihli ve 4857\nsayılı İş Kanununun 30 uncu maddesi uyarınca Kuruma aktarılan idarî para cezaları. ç) Özel istihdam bürolarından\nalınan idarî para cezaları. d) Kurumun taşınır ve taşınmaz\nmallarından elde edilen gelirler. e) Gerçek veya tüzel kişiler\ntarafından yapılan bağış, vasiyet ve Kurumca hazırlanan standart form ve\nbenzerlerinin satışından elde edilecek gelirler ile diğer gelirler. (2) Kuruma ait gayrimenkullerin\nkira bedelleri her yıl tüketici fiyat endeksindeki artış oranından az olmamak\nüzere rayiç veya emsal değerle belirlenir. Kurum\nişlemlerinin bilgi işlem ortamında yapılması ve arşivlenmesi MADDE\n628 – (1) Kurumca bu Bölüme göre yapılacak işlemler internet de\ndâhil her türlü elektronik bilgi iletişim araç ve ortamı ve benzeri araçlar\nüzerinden yapılabilir ve arşivlenebilir. Elektronik ortamda bilgi ve belge\nistenebilir veya bilgi ve belge verilebilir. (2) Kurum, faaliyetleri ile ilgili belgelerin asıllarını\nveya mümkün olmadığı hallerde sıhhatlerinden şüpheyi davet etmeyecek\nkopyalarını ve yazıların makine ile alınmış suretlerini saklamak zorundadır. Bu\nbelgelerin mikrofilm, mikrofiş şeklinde veya elektronik, manyetik veya benzeri\nortamlarda saklanmaları mümkündür. (3) Elektronik veya bilgi işlem ortamında yapılanlar dâhil\nher türlü işlemlerin ve arşivlenen bilgilerin tespit ve tevsikinde Kurumun\nkayıtları esas alınır. Bu bilgi ve belgeler adli ve idarî merciler nezdinde\ngeçerlidir, itiraz edilmesi halinde ispat mükellefiyeti itiraz edene aittir. (4) Elektronik ortamda bilgi ve belge alınıp verilmesi ve\narşivleme konularına ilişkin usul ve esaslar yönetmelikle belirlenir. Proje\nkarşılığında aktarılan hibe niteliğindeki tutarlar MADDE\n629 – (1) Kurum, gerektiğinde faaliyet alanı ile ilgili\nihalelere, projelere ve programlara münferiden veya ulusal ya da uluslararası\nkuruluşlarla işbirliği hâlinde katılmak suretiyle yurt içinde veya uluslararası\ndüzeyde kurum ve kuruluşlara eğitim ve danışmanlık hizmeti verebilir. (2) Avrupa Birliği ve uluslararası kuruluşların\nkaynaklarından Kuruma proje karşılığı aktarılan hibe niteliğindeki tutarlar\nhakkında, 17/9/2004 tarihli ve 5234 sayılı Bazı Kanun ve Kanun Hükmünde\nKararnamelerde Değişiklik Yapılmasına Dair Kanunun 32 nci maddesi doğrultusunda\nişlem yapılır. KIRKDÖRDÜNCÜ BÖLÜM Türk Akreditasyon Kurumu Amaç MADDE 630 – (1) Bu\nBölümün amacı; uygunluk değerlendirme kuruluşlarını akredite etmek, bu kuruluşların\nulusal ve uluslararası standartlara göre faaliyette bulunmalarını ve bu suretle\nuygunluk değerlendirme kuruluşlarınca düzenlenen belgelerin ulusal ve\nuluslararası alanda kabulünü temin etmek amacıyla merkezi Ankara’da olmak üzere\nDışişleri Bakanlığı ile ilgili, özel hukuk hükümlerine tabi, tüzel kişiliği\nhaiz, kâr amacı gütmeyen, idari ve mali özerkliğe sahip ve özel bütçeli Türk\nAkreditasyon Kurumunun kuruluş ve görevlerine ilişkin usul ve esasları düzenlemektir. [172] (2) Kurumun kısa adı TÜRKAK’tır. Tanımlar MADDE 631 – (1) Bu\nBölümde geçen; [173] a) Akreditasyon: Kurum\ntarafından; laboratuvarların, muayene ve belgelendirme, doğrulama, yeterlilik\ntesti sağlama, referans malzeme üretimi, numune alma kuruluşları ile diğer\nuygunluk değerlendirme kuruluşlarının ulusal ve uluslararası kabul görmüş\nteknik kriterlere göre değerlendirilmesini, yeterliğinin onaylanmasını ve düzenli\naralıklarla denetlenmesini, b) Akredite etmek: İlgili\nmevzuat çerçevesinde ihtiyari veya zorunlu alanlarda, özel veya kamu laboratuvarlarının,\nmuayene, belgelendirme, doğrulama, yeterlilik testi sağlama, referans malzeme\nüretimi, numune alma kuruluşları ile diğer uygunluk değerlendirme\nkuruluşlarının ulusal ve uluslararası kabul görmüş teknik kriterlere göre\nfaaliyet gösterdiğinin Kurum tarafından onaylanmasını, c) (Ek:RG-11/11/2019-30945-CK-50/2\nmd.) Bakan: Dışişleri Bakanını, ç) (Ek:RG-11/11/2019-30945-CK-50/2\nmd.) Bakanlık: Dışişleri Bakanlığını, d) Belge: Faaliyet alanına\ngöre yetkili kamu kurum ve kuruluşları tarafından ilgili mevzuatı çerçevesinde\nzorunlu alanlarda belge vermek üzere yetkilendirilen özel veya kamu laboratuvarları\nve muayene ve belgelendirme kuruluşları tarafından düzenlenen, standart ve\nteknik düzenlemelere uygunluğu gösteren belgeler ile ilgili mevzuat çerçevesinde\nzorunlu alanlar dışında kalan standart ve teknik düzenlemelere uygunluğu\ngösteren belgeleri, e) Denetleme: Bir kuruluşun\nfaaliyetlerinin kullandığı laboratuvar, sistemler ve personelinin tanımlanmış\ndüzenlemelere ve/veya standartlara uygun olup olmadığının belirlenmesini, f) İşaretleme: Bir ürün veya\nürün grubunun ulusal ve uluslararası standartlar ve/veya ilgili mevzuata\nsağlık, güvenlik, çevrenin ve tüketicinin korunması çerçevesinde uygun olduğunu\ngöstermek için belirli bir işaretin kullanılmasını, g) Kalibrasyon: Belirli\nkoşullar altında, bir ölçme cihazı veya bir ölçme sisteminin gösterdiği\ndeğerler veya bir ölçüm gereci veya bir referans malzemenin verdiği değerler ve\nölçüm standartları ile gerçekleştirilen ve bunlara karşılık gelen değerler arasındaki\nilişkiyi kuran işlemler dizisini, ğ) Kalite: Bir ürün veya\nhizmetin, belirli ihtiyacı karşılayabilme yeteneklerini ortaya koyan\nkarakteristiklerinin tümünü, h) Kurum: Türk Akreditasyon\nKurumunu, ı) Standart: Mutabakat\nsağlanmış ve kabul edilmiş bir kurumca onaylanmış, mevcut şartlar altında en\nuygun seviyede bir düzen kurulmasını amaçlayan, ortak ve tekrar eden kullanımlar\niçin faaliyetler ve sonuçlarıyla ilgili kurallar, kılavuzlar veya\nkarakteristikler ihtiva eden dokümanı, i) Teknik düzenleme: Ürün\nözelliklerini, işleme veya üretim yöntemlerini, idari hükümler de dâhil olmak\nüzere belirten ve uyulması zorunlu olan dokümanı, j) Uygunluk değerlendirmesi:\nBir ürüne, sürece, hizmete, sisteme, kişiye veya kuruluşa ilişkin belirli\nşartların yerine getirilip getirilmediğini gösteren süreci, k) Uygunluk Değerlendirme\nKuruluşu: Deney, kalibrasyon, tıbbi deney, muayene, belgelendirme, doğrulama,\nyeterlilik testi sağlama, referans malzeme üretimi, numune alma ile diğer\nuygunluk değerlendirme faaliyetlerini gerçekleştiren kuruluşu, ifade eder. Kurumun görev ve yetkileri MADDE 632 – (1) Kurumun\ngörev ve yetkileri şunlardır: a) Ülkemizde uygunluk\ndeğerlendirme kuruluşlarına akreditasyon hizmeti sunan tek kuruluş olarak Kurum\nfaaliyetleri ile ilgili düzenlemeleri yapmak, akreditasyon ile ilgili gerekli\nkıstas ve tedbirleri belirlemek, bunları uygulamak ve gerektiğinde değiştirmek,\nyürürlükten kaldırmak ve ilgili önlemleri almak. b) Akredite edilmek üzere\nbaşvuran kuruluşların ilgili standartlara ve ölçütlere göre denetimini yapmak ve\nbu denetim sonucunda kuruluşun akredite edilip edilmemesine karar vermek,\nakredite edilen kuruluşları izlemek, akreditasyonun kapsamını değiştirmek,\ngerektiğinde akreditasyonu askıya almak veya geri çekmek ve akredite edilen kurum\nve kuruluşlar arasında Kurumun görev alanına giren konularda işbirliğini\nsağlamak. c) Uluslararası ve bölgesel\nakreditasyon birlikleri ve örgütleri, ülkelerin akreditasyon kuruluşları ve\nakreditasyon kuruluşu bulunmayan ülkelerdeki akreditasyonla ilgili kurum ve\nkuruluşlarla ilişkiler kurmak ve işbirliğinde bulunmak. ç) Akreditasyon amacıyla\nbaşvuran kuruluşların müracaatı, değerlendirilmesi ve akredite edilmesi ile\nilgili olarak elde edilmiş bilgilerin gizliliğini korumak. d) Yurt içinde ve yurt dışında,\nakreditasyonun önemini ve kalite bilincini artırıcı faaliyetlerde bulunmak,\ngörev alanına giren konularda eğitim vermek, araştırma ve yayın yapmak. e) Kurum faaliyetlerinin\nicrası için hizmet almak, taşınır ve taşınmaz mal satın almak, yaptırmak,\nsatmak, kiralamak. f) İyi laboratuvar\nuygulamaları konusunda ulusal izleme otoritesi olarak hizmet vermek. g) Kurumun verdiği akreditasyon\nhizmetleri ve eşdeğerlendirme denetimi sonuçlarına dair kamuoyunu\nbilgilendirmek. ğ) Faaliyet alanıyla ilgili\ndiğer görevleri yerine getirmek. (2) Kurum, uygunluk değerlendirme kuruluşlarının gerçekleştirdikleri\nfaaliyetleri icra edemez, verdikleri hizmetleri sunamaz, bir uygunluk\ndeğerlendirme kuruluşunda hissedar olamaz ve bu kuruluşlara danışmanlık hizmeti\nveremez. Kurum, ilgilendirildiği bakanlığa veya kamu kuruluşuna idari veya mali\nbakımdan bağlı, ilgili veya ilişkili olan bir uygunluk değerlendirme kuruluşunu\nakredite edemez. (3) Kurum, uygunluk\ndeğerlendirme faaliyetleri yürüten kuruluşların bağlı, ilgili veya ilişkili olmadığı\nbir bakanlık veya kamu kurumu ile ilgilendirilir. Organlar MADDE 633 – (1) Kurumun\norganları şunlardır: a) Danışma Kurulu. b) Yönetim Kurulu. c) Genel Sekreterlik. Danışma ve Yönetim\nKurulunun görevleri, toplantı usul ve esasları [174] [175] MADDE 634 – (1) Danışma\nKurulunun görevleri, toplantı usul ve esasları Bakanlıkça çıkarılan\nyönetmelikle düzenlenir. (2) Danışma Kurulu; a) Bakanlıktan dört; Ticaret\nBakanlığından altı, Sağlık Bakanlığı, Tarım ve Orman Bakanlığı, Çevre,\nŞehircilik ve İklim Değişikliği Bakanlığı ve Sanayi ve Teknoloji Bakanlığından\ndörder; Çalışma ve Sosyal Güvenlik Bakanlığı, Ulaştırma ve Altyapı Bakanlığı,\nEnerji ve Tabii Kaynaklar Bakanlığı, Hazine ve Maliye Bakanlığı, Milli Eğitim\nBakanlığı, Kültür ve Turizm Bakanlığından ikişer; Küçük ve Orta Ölçekli Sanayi\nGeliştirme ve Destekleme İdaresi Başkanlığı, Rekabet Kurumu, Türk İşbirliği ve\nKoordinasyon Ajansı Başkanlığı, Mesleki Yeterlilik Kurumu, Türkiye Bilimsel ve\nTeknolojik Araştırma Kurumu, Türk Standardları Enstitüsü ve Yükseköğretim\nKurulundan birer temsilci, [176] [177] b) Türkiye Odalar ve Borsalar\nBirliğinden iki; en fazla üyeye sahip ilk üç sanayi, ticaret ile sanayi ve\nticaret odalarından birer ve bunların dışında her coğrafi bölgeden eksik üyeler\nmevcut odalardan karşılanmak kaydıyla en fazla üyeye sahip varsa ticaret\nodasından bir, varsa sanayi odasından bir, varsa sanayi ve ticaret odasından\nbir olmak üzere toplam üçer temsilci; Türkiye İhracatçılar Meclisi, Türk\nMühendis ve Mimar Odaları Birliği, Türkiye Esnaf ve Sanatkârları Konfederasyonu,\nTürkiye Teknoloji Geliştirme Vakfı, Türkiye Serbest Muhasebeci Mali Müşavirler\nve Yeminli Mali Müşavirler Odaları Birliği, Türkiye Barolar Birliği, Türkiye\nZiraat Odaları Birliği ile en çok engelliyi temsil eden üst kuruluştan ve en\nfazla üyeye sahip ilk iki tüketici örgütünden birer temsilci; en fazla üyeye\nsahip ilk iki uygunluk değerlendirme kuruluşları derneğinden ikişer temsilci, olmak üzere üç yıllığına görev\nalacak üyelerden oluşur. İhtiyaç görülmesi halinde Yönetim Kurulunca bu fıkrada\nsayılanların dışında ilgili görülen kuruluşlardan Danışma Kurulu toplantılarına\ntemsilci davet edilebilir. (3) Üyeliği düşen temsilcinin\nyerine bağlı olduğu kuruluş tarafından otuz gün içerisinde yeni temsilci görevlendirilir. (4) Danışma Kurulu, her yıl en\naz bir kez toplanır. Toplantı çağrısı Yönetim Kurulunca yapılır. Toplantıya\nYönetim Kurulu Başkanı başkanlık eder. (5) Danışma Kurulunun\nkararları tavsiye niteliğindedir. Kararlar, ikinci fıkranın (a) ve (b) bentlerinin\nher birinden ayrı ayrı olmak üzere toplantıda hazır bulunanların oy çokluğu ile\nalınır. (6) Danışma Kurulunun\ngörevleri şunlardır: a) Akreditasyonla ilgili\npolitika, strateji ve hedeflerin belirlenmesine yönelik tavsiyelerde bulunmak. b) Kurumun yapmış olduğu\nçalışmaları değerlendirerek yıllık çalışma programının hazırlanmasına yönelik\nönerilerde bulunmak. c) Kurumun tanıtımına, önceliklerine,\nsorunlarına ve çözüm önerilerine yönelik tavsiyelerde bulunmak. ç) Kurumun ihtiyaç\nduyabileceği alanlarda bilimsel ve akademik çalışmalara destek verilmesine\nilişkin tavsiyelerde bulunmak. d) Kurumun tarafsızlığının\nkorunmasını teminen Yönetim Kuruluna tavsiyelerde bulunmak. (7) Yönetim Kurulu, ikinci\nfıkranın (a) ve (b) bentlerinde yer alan Danışma Kurulu üyeleri içerisinden\nBakan tarafından her bir bentte belirtilen üyeler arasından atanacak üçer üye\nve Genel Sekreter ile birlikte toplam yedi üyeden oluşur. (8) Herhangi bir kuruluştan\nbirden fazla temsilci Yönetim Kurulunda yer alamaz. (9) Bir uygunluk değerlendirme\nkuruluşu ile idari ve mali ilişkisi veya bu kuruluşların karar alıcı mercileri\nile birinci dereceden kan ve kayın hısımlığı ya da evlilik ilişkisi bulunanlar\nYönetim Kurulu üyesi olamaz. Bir uygunluk değerlendirme kuruluşunun bağlı,\nilgili veya ilişkili olduğu kurum ve kuruluşların temsilcileri Yönetim\nKurulunda yer alamaz. (10) Genel Sekreter dışındaki\nYönetim Kurulu üyelerinin görev süreleri üç yıldır. Görev süresi biten üyeler,\nen fazla iki dönem daha atanabilir. (11) Yönetim Kurulu Başkanı ve\nbaşkan yardımcısı, biri ikinci fıkranın (a) bendinden diğeri ise (b) bendinden\nolmak şartıyla Kurumun ilgili olduğu Bakan tarafından atanır. Genel Sekreter\ndışındaki Yönetim Kurulu üyeleri, Kurumun sürekli personeli değildir. Yönetim\nKurulunun alacağı kararlar Genel Sekreterlik tarafından yürütülür. (12) Genel Sekreterin Yönetim\nKurulu toplantılarına katılamadığı hallerde Genel Sekreterin yetkilendireceği\nbir Genel Sekreter Yardımcısı oy hakkı olmaksızın toplantıya katılır. (13) Yönetim Kurulu\nüyelerinin; a) 14/7/1965 tarihli ve 657\nsayılı Devlet Memurları Kanununun 48 inci maddesinin birinci fıkrasının (A)\nbendinin (1), (4), (5), (6), (7) ve (8) numaralı alt bentlerindeki şartları\ntaşımaları, b) Akreditasyon veya uygunluk\ndeğerlendirmesi alanlarında bilgi sahibi olmaları, c) Yurt içinde en az dört yıllık\neğitim veren bir yükseköğrenim kurumundan veya buna denkliği Yükseköğretim\nKurulunca onaylanan yurt dışındaki bir yükseköğrenim kurumundan mezun olmaları, ç) Kamu ve/veya özel sektörde\nen az on yıl çalışmış olmaları, şarttır. (14) Kurum, Yönetim Kurulu\nBaşkanı tarafından, onun yokluğunda ise Yönetim Kurulu Başkan Yardımcısı\ntarafından temsil edilir. (15) Yönetim Kurulu\ntoplantılarına, Yönetim Kurulu tarafından kabul edilen mazeretler dışında\nherhangi bir nedenle bir yılda üst üste üç veya toplam beş kere iştirak\netmeyenler ile mazeretli olsalar dahi bir yıl içerisinde yapılan toplantıların\nyarısından bir fazlasına katılmayanların Yönetim Kurulu ve Danışma Kurulu\nüyelikleri kendiliğinden düşer. (16) Yönetim Kurulu\nüyeliklerinden birinin herhangi bir nedenle boşalması hâlinde Bakan tarafından\natama yapılır. (17) Yönetim Kurulunun\ntoplantı usul ve esasları şunlardır: a) Yönetim Kurulu, Başkanın\nbelirleyeceği tarihlerde ayda en az bir kez olağan toplantısını yapar. Kurul,\nüyelerinin yarıdan fazlasının yazılı başvurusu üzerine Başkan tarafından\nolağanüstü toplantıya çağrılır. b) Başkanın bulunmadığı hâllerde\ntoplantılara Başkan Yardımcısı başkanlık eder. Hem Başkan hem de Başkan\nYardımcısının bulunmadığı hâllerde Yönetim Kurulu toplanamaz. c) Yönetim Kurulu toplantı\nyeter sayısı, ikinci fıkranın (a) ve (b) bentlerinden eşit sayıda temsilci\nkatılması şartı ile dörttür. Kararlar oy çokluğu ile alınır. Oylamalarda\nçekimser oy kullanılamaz. Oyların eşitliği hâlinde Başkanın, Başkanın\nyokluğunda Başkan Yardımcısının oyu doğrultusunda karar alınmış sayılır. ç) Yönetim Kurulu toplantıları\naksi karar alınmadıkça Kurum merkezinde yapılır. (18) Yönetim Kurulunun görev\nve yetkileri şunlardır: a) Danışma Kurulunun\ntavsiyelerini de dikkate alarak, akreditasyona ilişkin strateji ve hedefleri\nbelirlemek ve gerekli güncellemeleri yapmak. b) Genel Sekreterlik\ntarafından hazırlanan çalışma programını onaylamak, bütçe teklifini Bakanlığa\nsunmak. c) Kurumun görevleri ile\nilgili konularda inceleme, araştırma, soruşturma ve proje yaptırmak, bu amaçla\nmal ve hizmet satın alınmasına karar vermek, ihtiyaç duyulması hâlinde\nbelirlenecek bilirkişilerden hizmet satın almak ve bilirkişi komiteleri\noluşturmak. ç) Kurumca verilen hizmetler\nkarşılığında alınacak ücretleri tespit etmek. d) Kurumun görevlerini yerine\ngetirmesi için ihtiyaç duyulan taşınmazların satın alınması, yaptırılması, satılması\nve kiralanması konularında izin vermek. e) Genel Sekreterlikçe\nhazırlanan yönetmelik, tebliğ, genelge ve benzeri düzenlemelerin taslaklarını\ngörüşüp karara bağlamak ve bunlardan uygun görülenlerin Resmî Gazete’de\nyayımlanmasını sağlamak. f) Yurt içinde ve yurt\ndışında, akreditasyonun önemini ve kalite bilincini artırmaya ve iç ve dış\nkamuoyunun bilgilendirilmesine yönelik faaliyetlerin yapılmasına karar vermek. g) Akreditasyona yönelik\nkararlara ilişkin usul ve esasları belirlemek. ğ) Akreditasyon kararı ve\nkarar alma sürecini izlemek ve gerekli gördüğü takdirde Kurum içinde denetim\nyapmak veya yaptırmak. h) Şikâyet ve itirazları\ndeğerlendirmeye yönelik usul ve esasları belirlemek. I) İlgili mevzuat\nçerçevesinde, uluslararası ve bölgesel akreditasyon birlikleri ve örgütleri ile\ndiğer ülkelerin akreditasyon kuruluşlarıyla karşılıklı tanıma anlaşmalarının\nimzalanmasına karar vermek, akreditasyon kuruluşu bulunmayan ülkelerdeki ilgili\nkuruluşlarla işbirliği yapmak, Kurumun görev alanı ile ilgili uluslararası veya\nbölgesel kuruluşlara üye olunmasına ve Kurumun bu kuruluşlar nezdinde temsil\nedilmesine karar vermek. Genel Sekreterlik ve Genel\nSekreterin görev ve yetkileri MADDE 635 – (1) Genel\nSekreterlik, Genel Sekreter ile Kurum personelinden oluşur. Genel Sekretere\nyardımcı olmak üzere üç Genel Sekreter Yardımcısı ile sayısı üçü geçmemek üzere\nGenel Sekreterlik Müşaviri atanabilir. (2) Genel Sekreterin görev ve\nyetkileri şunlardır: a) İlgili kuruluşlar arasında\nakreditasyon konusunda koordinasyonu sağlamak. b) Kurumun tüm birimleri\narasında koordinasyonu sağlamak. c) Akreditasyona yönelik\nkararlara ilişkin usul ve esasları belirleyerek Yönetim Kurulunun onayına\nsunmak ve onaylanan bu usul ve esaslar çerçevesinde işlemleri sonuçlandırmak. ç) Yönetim Kurulu tarafından\nbelirlenen temel politika ve stratejilerin uygulanmasını sağlamak ve izlemek. d) Şikâyet ve itirazları\ndeğerlendirmeye yönelik usul ve esasları hazırlamak ve Yönetim Kurulunun\nonayına sunmak. e) Personelin yeterlik ve\nyetkinliklerinin sağlanması, artırılması ve sürdürülebilmesi için gerekli\nçalışmaları yapmak ve tedbirleri almak. f) Kadroların hizmet birimlerine\ndağılımını yapmak. g) Yönetmelik, tebliğ, genelge\nve benzeri düzenlemelerin taslaklarını hazırlamak ve Yönetim Kuruluna sunmak. ğ) Çalışma programı ile bütçenin\nhazırlanmasını sağlamak ve Yönetim Kurulunun onayına sunmak. h) Yönetim Kurulu tarafından\nverilecek diğer görevleri yapmak. Hizmet birimleri MADDE 636 – (1) Kurumun\nhizmet birimleri ve görevleri aşağıda belirtilmiştir: [178] a) Akreditasyon (…) Başkanlıkları:\nİlgili akreditasyon alanındaki akreditasyon başvurularının incelenmesi,\nkuruluşların denetlenmesi ve başvuruların sonuçlandırılması işlemlerini yapar,\nakredite edilen kuruluşları denetler, izler ve kontrol eder, ilgili akreditasyon\nalanındaki uygunluk değerlendirme kuruluşlarının akreditasyonu konusunda görüş\nalmak üzere teknik ve bilirkişi komitelerini oluşturur, Genel Sekreter tarafından\nverilen diğer görevleri yapar. Bu başkanlıkların sayısı beşi geçemez; birimler\narası görev dağılımı Genel Sekreter tarafından düzenlenir. b) Personel ve Destek\nHizmetleri Başkanlığı: Kurumun insan gücü planlaması ile insan kaynakları\nsisteminin geliştirilmesi ve performans ölçütlerinin oluşturulması konusunda\nçalışmalar yapar, Kurum personelinin atama, nakil, terfi, emeklilik ve benzeri\nözlük işlemlerini yürütür, 10/12/2003 tarihli ve 5018 sayılı Kamu Malî Yönetimi\nve Kontrol Kanunu hükümleri çerçevesinde, kiralama ve satın alma işleri ile\ntemizlik, güvenlik, aydınlatma, ısınma, onarım, taşıma ve benzeri hizmetleri\nyürütür, Kurumun taşınır ve taşınmazlarına ilişkin işlemleri ilgili mevzuat\nçerçevesinde yürütür, Kurumun genel evrak ve arşiv faaliyetlerini düzenler ve\nyürütür, Kurumun sivil savunma ve seferberlik hizmetlerini planlar ve yürütür, Kurumun\nyürürlüğe koyacağı düzenleyici işlem çalışmalarında Genel Sekreterlik ve\nYönetim Kuruluna sekretarya hizmeti sunar, akreditasyon alanında bütün taraflarla\nyapılan sözleşmelerin gereklerini yerine getirir, Genel Sekreter tarafından\nverilen diğer görevleri yapar. c) Strateji Geliştirme (…)\nBaşkanlığı: 10/12/2003 tarihli ve 5018 sayılı Kamu Malî Yönetimi ve Kontrol\nKanunu ile 22/12/2005 tarihli ve 5436 sayılı Kanunun 15 inci maddesi ve diğer\nmevzuatla strateji geliştirme ve mali hizmetler birimlerine verilen görevleri\nyapar. ç) Hukuk Müşavirliği:\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevler ile Genel Sekreter tarafından verilen diğer\ngörevleri yapar. Kurum personeli MADDE 637 – (1) Bu\nBölümde ve ilgili mevzuat ile Kuruma verilen görev ve hizmetler, 27/6/1989\ntarihli ve 375 sayılı Kanun Hükmünde Kararnamenin ek 23 üncü maddesine göre\nistihdam edilen Akreditasyon Uzmanları ve Akreditasyon Uzman Yardımcılarından\noluşan meslek personeli ile anılan Kanun Hükmünde Kararnamenin ek 26 ncı, ek 27\nnci ve ek 31 inci maddelerine göre istihdam edilen diğer personel eliyle\nyürütülür. (2) (Ek:RG-11/11/2019-30945-CK-50/5\nmd.) (İptal fıkra:Anayasa Mahkemesinin 13/10/2022 tarihli ve E.:2020/5;\nK.:2022/115 sayılı Kararı ile ) Kurumun gelirleri MADDE 638 – (1) Kurumun\ngelirleri şunlardır: a) Akredite edilen\nkuruluşların yıl içinde akredite olduğu kapsamda düzenleyeceği belge başına\nalınacak kullanım ücreti veya bu kuruluşların yıl içinde akreditasyon\nfaaliyetleri karşılığında elde ettikleri brüt gelirlerin yüzde birini aşmamak\nüzere alınacak pay, b) Yapılan hizmetler karşılığı\nalınacak ücretler, c) Genel bütçeden yapılacak\nyardımlar, ç) Kuruma ait taşınmazların\ngelirleri, d) Yukarıda sayılan gelirlerin\nnemalandırılması suretiyle elde edilecek gelirler. (2) Birinci fıkranın (a)\nbendine göre alınacak akreditasyon kullanım ücreti veya paylar, Yönetim Kurulu\ntarafından sektörün özelliği de dikkate alınarak her malî yıl başında hazırlanan\nve Bakan tarafından onaylanan tebliğ ile belirlenir. [179] (3) Kurumun gelir gider\nfazlası bir sonraki yıl bütçesine aktarılır. Yönetmelikler MADDE 639 – (1) Bu\nBölümün uygulanmasına ilişkin usul ve esaslar yönetmeliklerle belirlenir. KIRKBEŞİNCİ BÖLÜM (Mülga başlık:RG-28/3/2020-31082-CK-57/1\nmd.) Amaç ve kapsam MADDE 640-\n(Mülga:RG-28/3/2020-31082-CK-57/1 md.) Tanımlar MADDE\n641- (Mülga:RG-28/3/2020-31082-CK-57/1 md.) Kuruluş MADDE 642 – (Mülga:RG-28/3/2020-31082-CK-57/1\nmd.) Görev, yetki ve\nsorumluluklar MADDE 643– (Mülga:RG-28/3/2020-31082-CK-57/1\nmd.) Yürütme Kurulu ve Başkanlık MADDE\n644- (Mülga:RG-28/3/2020-31082-CK-57/1 md.) Hizmet\nbirimleri MADDE\n645- (Mülga:RG-28/3/2020-31082-CK-57/1 md.) Kurum gelirleri MADDE 646 – (Mülga:RG-28/3/2020-31082-CK-57/1\nmd.) Fikri\nHaklar MADDE\n647 – (Mülga:RG-28/3/2020-31082-CK-57/1 md.) Çalışma\nraporu MADDE\n648 – (Mülga:RG-28/3/2020-31082-CK-57/1 md.) Sözleşmeli\npersonel [180] MADDE\n649- (Mülga:RG-28/3/2020-31082-CK-57/1 md.) Uzman\nve denetçi istihdamı MADDE\n649/A- (Ek:RG-5/2/2019-30677-CK-30/34 ) (Mülga:RG-28/3/2020-31082-CK-57/1\nmd.) Kurumda\ngeçici süreli görevlendirme MADDE\n650 - (Mülga:RG-28/3/2020-31082-CK-57/1 md.) Mevcut\npersonel GEÇİCİ\nMADDE 1 – (Mülga:RG-5/2/2019-30677-CK-30/35) KIRKALTINCI BÖLÜM Türkiye Hudut ve Sahiller Sağlık\nGenel Müdürlüğü Amaç MADDE 651 – (1) Bu\nBölümün amacı; Türkiye Hudut ve Sahiller Sağlık Genel Müdürlüğünün teşkilat,\ngörev, yetki ve sorumluluklarını düzenlemektir. Tanımlar MADDE 652 – (1) Bu\nBölümün uygulanmasında; a) Bakan: Sağlık Bakanını, b) Bakanlık: Sağlık\nBakanlığını, c) Genel Müdür: Türkiye Hudut\nve Sahiller Sağlık Genel Müdürünü, ç) Genel Müdürlük: Türkiye\nHudut ve Sahiller Sağlık Genel Müdürlüğünü, ifade eder. Genel Müdürlük MADDE 653 – (1) Türk\nboğazları, hudut ve sahilleri ile ilgili uluslararası sözleşme ve mevzuat\nhükümlerinden kaynaklanan yükümlülükleri yerine getirmekle görevli, Bakanlığa\nbağlı, özel bütçeli, kamu tüzel kişiliğini haiz, Türkiye Hudut ve Sahiller\nSağlık Genel Müdürlüğü kurulmuştur. (2) Genel Müdürlüğün görev,\nyetki ve sorumlulukları şunlardır: a) Uluslararası önemi haiz\nhalk sağlığı risklerinin ülkemize girmesini önlemek amacıyla uluslararası giriş\nnoktaları ve bunların gümrüklü alanlarında gerekli her türlü sağlık tedbirini\nalmak veya aldırmak, halk sağlığını etkileyecek etkenlere karşı alınacak\nkontrol önlemlerinin standardını belirlemek, belgelendirmek, denetlemek. b) Uluslararası giriş\nnoktalarında hac, göç veya seyahat gibi toplu nüfus hareketlerinde gerekli\nsağlık tedbirlerini almak veya aldırmak, riskli cenazelerin yurda girişine izin\nvermek. c) Malî yılbaşında sağlık\nresmî tarifesini belirlemek, bu gelirler ve diğer sağlık gelirleri ile para cezalarının\ntarh, tahakkuk ve tahsil işlemlerinin gerçekleştirilmesini sağlamak,\ngelirlerinden ülke sağlık hizmetlerine katkı sağlamak. ç) Uluslararası nakil\nvasıtalarının ve bu vasıtalarda görevli personelin sağlık şartlarını\nbelirleyerek sağlık raporlarıyla ilgili iş ve işlemleri düzenlemek. d) Görev alanı ile ilgili\nolarak Dünya Sağlık Örgütü, Uluslararası Denizcilik Örgütü, Uluslararası Sivil\nHavacılık Örgütü ve diğer ulusal ve uluslararası kuruluşlar ile işbirliği\nyapmak. e) Uluslararası önemi haiz\nhalk sağlığı riski olan ülkelere giden insanlara seyahat sağlığı hizmeti\nvermek. f) Ulusal ve uluslararası\nsularda seyir eden gemilere uzaktan sağlık yardımı ve desteği vermek. g) Uluslararası giriş\nnoktalarında yapılması gereken tüm sağlık hizmetleri, sağlık denetimleri ve\nçevre sağlığı işlemlerini yürütmek, usul ve esaslarını belirlemek. ğ) Kurum personelinin atama,\nnakil, özlük, ücret, emeklilik ve benzeri işlemlerini yürütmek. h) Kurum hizmetlerinin\ngerektirdiği her türlü satın alma, kiralama, bakım ve onarım, arşiv, idarî ve\nmalî hizmetleri yürütmek. (3) Genel Müdürlük, taşradaki\ngörevlerini Genel Müdürlüğe bağlı sağlık denetleme merkezleri marifetiyle\nyerine getirir. (4) Genel Müdürlüğün gelirleri\nşunlardır: a) 6/11/1981 tarihli ve 2548\nsayılı Gemi Sağlık Resmi Kanunu ve Montrö Boğazlar Mukavelenamesine göre elde\nedilen gelirler. b) Her tür mal ve hizmetin\nüretim ve sunumu karşılığında elde edilen gelirler. c) Genel bütçeden yapılacak\nyardımlar. ç) Genel Müdürlük gelirlerinin\ndeğerlendirilmesinden elde edilen gelirler. d) Genel Müdürlüğe ait taşınır\nve taşınmazların satış ve kiralanmasından veya işletilmesinden elde edilen gelirler. e) Görev alanı ile ilgili\nolarak verilecek kurs, seminer, eğitim, araştırma, yayın, danışmanlık ve benzer\nhizmetlerden ve kayıt, izin, ruhsat ve sertifikasyon belgelendirmelerinden elde\nedilen gelirler. f) Genel Müdürlüğe yapılacak\nbağışlar, yardım ve vasiyetler. g) Diğer gelirler. Teşkilat MADDE 654 - (1)\nGenel Müdürlük merkez ve taşra teşkilatından meydana gelir. (2) Genel Müdürlük merkez\nteşkilatı; Genel Müdürlük, iki Genel Müdür Yardımcılığı, Daire Başkanlıkları\nile Strateji Geliştirme Daire Başkanlığından meydana gelir. (3) Genel Müdürlük, ilgili\nCumhurbaşkanlığı kararnamesine uygun olarak taşra teşkilatı kurmaya ve kaldırmaya\nyetkilidir. (4) Hizmet birimlerinin görev\ntanımları, yetki ve sorumlulukları ile çalışma usul ve esasları Bakanlıkça\nçıkarılacak yönetmelikle belirlenir. Genel Müdürün görev ve\nyetkileri MADDE 655 – (1) Genel\nMüdürün görev, yetki ve sorumlulukları şunlardır: a) Kurum hizmetlerini mevzuat\nhükümlerine, kurumun amaç ve politikalarına, stratejik planına uygun olarak yönetmek. b) İkincil düzenlemeleri\nyapmak, stratejik plan, yıllık performans programları ve faaliyet raporlarını\nhazırlamak ve uygulamak. c) Kurumun faaliyetlerini\netkin, etkili, kolay ulaşılabilir ve halkın ve sektörün ihtiyaç ve beklentilerine\nuygun, ayrım gözetmeyen, şeffaf ve hesap verebilir şekilde yürütmek ve\nyürütülmesini sağlamak. ç) Kurumu temsil etmek. d) Kurum bütçesini hazırlamak. e) Kurumun görev alanına giren\nkonularda bağlı kuruluşlar ve diğer kurum ve kuruluşlar ile işbirliği yapmak ve\nkoordinasyonu sağlamak. Hizmet binası ve sağlık\ntesisi yaptırma [181] MADDE 656 – (1) İhtiyaç\nduyulan her türlü tesis, hastane, sağlık eğitim tesisi, sağlık kampüsü, sosyal\ndonatılar ve diğer tesisler, Genel Müdürlük tarafından yaptırılabilir. Bu\ntesisler, bedelleri; a) Genel Müdürlüğün\nbütçelerinin ilgili tertiplerine bu amaçla konulan ödeneklerden ve diğer\ngelirlerden, b) Kurumların mülkiyetindeki\ntaşınmazların veya Çevre, Şehircilik ve İklim Değişikliği Bakanlığının görüşü\nalınarak Hazinenin özel mülkiyetindeki taşınmazlardan Genel Müdürlüğe tahsisli\nolan taşınmazların üzerindeki yapılarla birlikte devredilmesi suretiyle, karşılanmak üzere düzenlenecek\nprotokol esasları çerçevesinde Toplu Konut İdaresi Başkanlığına veya inşaat\nişleriyle ilgili araştırma, proje, taahhüt, finansman ve yapım işlemleri\nkonusunda görevli ve yetkili kamu tüzel kişiliğine sahip diğer kurum ve\nkuruluşlara da doğrudan yaptırılabilir. (2) Bakanlıkça sağlık\nhizmetlerinde kullanılmakta olan binalardan, Bakanlıkça oluşturulacak komisyon\ntarafından fonksiyonellik ve/veya onarım-tadilat maliyeti açısından yapılan\ndeğerlendirme sonucunda yıkımının uygun olduğuna karar verilen binalar\nyıkılabilir. Yıkım kararı verecek komisyonun teşkili ile çalışma usul ve\nesasları Bakanlıkça belirlenir. Tıbbî ürün ve hizmetlerin\nüretiminin teşvik edilmesi MADDE 657 – (1) Genel\nMüdürlük, sağlık hizmeti sunumunda ihtiyaç duyulan tıbbî cihaz, ilaç ve diğer\nürün ve hizmetlerin alımında mümkün olduğunca yurt içi sanayi imkanlarından\nfaydalanmak amacıyla araştırma geliştirme, prototip ve seri üretim\nfaaliyetlerini yaptırır. İhtiyaç halinde yerli ve yabancı gerçek ve tüzel\nkişilerle alım garantili sözleşmeler yapılabilir ve yedi yıla kadar gelecek\nyıllara yaygın yüklenmeye girişilebilir. Yurt dışı sağlık hizmet birimleri MADDE 658 – (1) Genel\nMüdürlük insanî ve teknik yardım amacıyla yurt dışında geçici sağlık hizmet\nbirimleri kurabilir, kurdurabilir, işletebilir ve işlettirebilir. Bu amaçla\nulusal ve uluslararası sivil toplum kuruluşları, finans ve yardım kuruluşları\nile işbirliği ve ortak çalışma yapabilir, insan ve malî kaynakları ile destek\nsağlayabilir. Uzmanlık eğitimi\nyaptırılması MADDE 659 – (1) Genel\nMüdürlüğün kadrolarında tıpta ve diş hekimliğinde uzmanlık mevzuatına göre\ndiğer kamu kurum ve kuruluşlarında uzmanlık eğitimi veya yan dal uzmanlık\neğitimi yaptırılabilir. Performans değerlendirmesi MADDE 660 – (1) Genel\nMüdür, genel müdür yardımcısı; diğer yöneticiler hiyerarşik olarak kendilerine\nbağlı bir alt kademedeki personelin performanslarını, verilen görevlere ve\nbelirlenen hedeflere göre değerlendirir. (2) Stratejik planlar,\nperformans programları ve faaliyet raporları 10/12/2003 tarihli ve 5018 sayılı\nKamu Mali Yönetimi ve Kontrol Kanununa uygun olarak oluşturulur ve ilgili\nkurumlara iletilir. Uzman ve müfettiş istihdamı [182] MADDE 661 – (1) Genel\nMüdürlükte merkez teşkilatında; 14/7/1965 tarihli ve 657 sayılı Devlet\nMemurları Kanununun ek 41 inci maddesine göre Sağlık Uzmanları ve Sağlık Uzman\nYardımcıları ile 27/6/1989 tarihli ve 375 sayılı Kanun Hükmünde Kararnamenin ek\n24 üncü maddesine göre müfettiş ve müfettiş yardımcıları istihdam edilebilir. Sözleşmeli uzman\nçalıştırılması MADDE 662 – (1) Genel\nMüdürlükte özel bilgi ve ihtisas gerektiren nitelikli bir işin yapılması veya\nproje hazırlanması veya yürütülmesi için 375 sayılı Kanun Hükmünde Kararnamenin\nek 26 ncı maddesine göre sözleşme ile yerli ve yabancı uzman çalıştırılabilir. [183] (2) (Mülga:RG-26/12/2019-30990-CK-54/3\nmd.) KIRKYEDİNCİ BÖLÜM Türkiye Sağlık Enstitüleri\nBaşkanlığı Amaç ve kapsam MADDE 663 – (1) Bu\nBölüm; sağlık bilim ve teknolojileri alanında ülkeye ve insanlığa hizmet etmek\namacıyla Türkiye’nin rekabet gücünü artırmak ve sürekli kılmak, kalkınma planı\nhedefleri ile Cumhurbaşkanının belirlediği öncelikleri de dikkate alarak\nülkemizin ileri teknoloji ve inovasyon ihtiyacını karşılamak, yeni ürünlerin\nüretimini ve var olanların geliştirilmesini sağlamak, araştırmacılara bilimsel\nortam temin etmek, kamu hukuku ve özel hukuk tüzel kişileri ile işbirliği yaparak\nbilimsel araştırmalar yapmak, yaptırmak, bu araştırmaları koordine etmek,\nteşvik etmek, Ar-Ge’lere katkı sağlamak, sağlık bilim ve teknoloji kültürü ile\nekosistemlerin geliştirilmesinde öncülük yapmak, sağlık hizmetlerinde\nakreditasyon faaliyetlerini yürütmek üzere Türkiye Sağlık Enstitüleri\nBaşkanlığının kurulması ile teşkilat ve görevleriyle ilgili usul ve esasları\ndüzenler. Tanımlar MADDE 664\n– (1) Bu Bölümün uygulanmasında; a) Ar-Ge:\nSağlık bilimi ve teknolojileri alanındaki araştırma ve geliştirme\nfaaliyetlerini, b) Bakan: Sağlık Bakanını, c) Bakanlık: Sağlık\nBakanlığını, ç) Başkan: Türkiye Sağlık\nEnstitüleri Başkanını, d) TÜSEB: Türkiye Sağlık Enstitüleri\nBaşkanlığını, e) Yönetim Kurulu: Türkiye\nSağlık Enstitüleri Başkanlığı Yönetim Kurulunu, ifade eder. TÜSEB’in kuruluşu MADDE 665 – (1) Bu\nBölümde verilen görevleri yerine getirmek amacıyla kamu tüzel kişiliğine,\nbilimsel ve idari özerkliğe sahip, özel bütçeli Türkiye Sağlık Enstitüleri\nBaşkanlığı kurulmuştur. TÜSEB’in merkezi İstanbul’dadır. (Ek\ncümle:RG-13/9/2019-30887-C.K.-46/4 md.) Başkanlık, görev alanıyla ilgili\nolarak farklı illerde Yönetim Kurulu kararıyla enstitüler, araştırma merkezleri\nve benzeri birimler açabilir; merkezin ve mevcut birimlerin yerini\ndeğiştirebilir. (2) TÜSEB’in ilgili olduğu\nbakanlık, Sağlık Bakanlığıdır. (3) TÜSEB, bu Bölümde\ndüzenlenmeyen hususlarda özel hukuk hükümlerine tabidir. TÜSEB’in görevleri MADDE 666 – (1)\nTÜSEB’in görevleri şunlardır: a) Cumhurbaşkanının sağlık\nbilimi ve teknolojileri konusunda aldığı kararları uygulamak veya bu kararların\nuygulanmasında eşgüdüm sağlamak. b) Ar-Ge yapmak, Ar-Ge’lere\nmalî ya da bilimsel destek sağlamak, bunları koordine etmek, teşvik etmek,\nizlemek, bu amaçla program ve projeler geliştirmek. c) Kamu kurum ve kuruluşları\nile gerçek kişiler ve özel hukuk tüzel kişileri tarafından Ar-Ge’lerin\nyapılmasını veya yaptırılmasını sağlamak, bunları desteklemek, teşvik etmek,\nişbirliği yaparak ortak projeler yürütmek. ç) Sağlık bilimi ve teknolojilerindeki\ngelişme, buluş ve yeniliklerin sağlık hizmetlerinde kullanımına ve\nyaygınlaştırılmasına, toplum ve bireyin sağlık düzeyinin yükseltilmesine dönük\nAr-Ge yapmak ve/veya yaptırmak, bu maksatla Ar-Ge merkezleri ve ihtiyaç duyulan\ndiğer birimleri kurmak veya kurdurmak. d) Ar-Ge sonucu üretilen veya\ngeliştirilen aşı, ilaç, tıbbi cihaz ve ürün ile teşhis ve tedaviye yönelik\nteknik ve yöntemlerin üretimini, tanıtımını, kullanılmasını ve bunlardan\nyararlanılmasını sağlamak, bu maksatla ilgili sektörlerle işbirliği ve\nortaklıklar yapmak; elde edilen çıktıların ticari değere dönüştürülmesini ve bu\nalanlardaki girişimciliği desteklemek; Yönetim Kurulu tarafından belirlenecek\nusul ve esaslar çerçevesinde hibe niteliğinde ve/veya geri ödemeli destekler\nvermek ve ön ödemede bulunmak; Bakanın onayı üzerine bu amaçlarla yurt içinde\nve/veya yurt dışında şirket kurmak ve/veya kurulmuş şirketlere ortak olmak,\nkurulmuş şirketlerde imtiyazlı pay sahibi olmak. e) Görev alanına giren hususlarda\nBakanlık ve bağlı kuruluşları tarafından talep edilen işleri Yönetim Kurulu\nkararı ile yapmak veya yaptırmak. f) Bakanlık bağlı kuruluşları,\nyükseköğretim kurumları ve özel kesim ile işbirliği içerisinde sağlık\nhizmetlerinde kalite ve akreditasyon kurallarının belirlenmesinde Bakanlığa\nbilimsel katkı sağlamak, sağlık hizmetlerinin akreditasyonu hariç olmak üzere\nTürk Akreditasyon Kurumuna ilişkin Bölümün hükümleri saklı kalmak kaydıyla\nulusal ve uluslararası düzeyde sağlık kuruluşlarını akredite etmek,\nuluslararası ve bölgesel akreditasyon birlikleri ve örgütleri ile diğer\nülkelerin akreditasyon kuruluşlarıyla karşılıklı tanıma anlaşmaları yapmak. g) Teşhis ve tedavi\nstandartlarının oluşturulmasına ve yeni tedavi yöntemlerinin geliştirilmesine\nkatkıda bulunacak Ar-Ge yapmak veya yaptırmak. ğ) Sağlık bilimi ve teknolojilerindeki\ngelişmelerin uygulamaya aktarılması, Ar-Ge’nin özendirilmesi maksadıyla\nseminer, sempozyum, kurs, konferans ve benzeri etkinlikler ve sertifika ile değerlendirilecek\neğitim ve öğretim programlarını düzenlemek ve uygulamak. h) Görev alanına giren faaliyetlerle\nilgili danışmanlık hizmeti vermek ve görüş bildirmek. ı) Fikri mülkiyet haklarını\nkoruyacak ve geliştirecek şekilde ulusal ve uluslararası literatür ve\npatentleri takip etmek, yeni patent başvuru alanlarını keşfetmek ve\ngerçekleştirmek, araştırmacılar adına bu süreçleri gerektiğinde karşılıksız\nolarak yürütmek, fikri haklar, lisans ve bilgi aktarımı amacıyla girişimlerde\nbulunmak, satın almak, satmak ve ortaklık yapmak. i) Uluslararası kurum ve\nkuruluşların sağlık bilim ve teknolojisi alanındaki gelişmelerle ilgili\nyayınlarını takip etmek, gerekli görülenleri tercüme ettirerek yayımlamak,\ngörev ve faaliyet alanı ile ilgili yayınlar yapmak. j) Bilim insanlarının ve\naraştırmacıların yetiştirilmeleri ve geliştirilmeleri için imkânlar sağlamak;\nbu amaçla ödüller ve burslar vermek, öğrenim sırasında ve sonrasında üstün\nbaşarısıyla kendini gösteren gençleri izleyerek onların yetişme ve\ngelişmelerine yardım etmek. [184] k) Bu Bölüm ve ilgili diğer\nmevzuatla verilen görevleri yerine getirmek amacıyla teknopark, kuluçka\nmerkezi, teknoloji merkezi, teknoloji transfer ofisleri, proje geliştirme ve\nbilgi aktarım merkezleri, bilim merkezi, bilim parkı ve benzerlerini kurmak ve\nbu amaçla faaliyet gösteren üniversiteleri desteklemek, destek programları\noluşturmak, işbirliği ağları ve kümelenme faaliyetlerini desteklemek, proje\npazarı, bilim fuarı, yarışma ve benzeri etkinlikleri düzenlemek ve desteklemek,\nödül ve teşvik ikramiyesi vermek, Yönetim Kurulu tarafından belirlenecek usul ve\nesaslar çerçevesinde teminatlı veya teminat alınmaksızın hibe ve/veya kredi\nolarak sermaye desteği vermek ve ön ödemede bulunmak. (2) TÜSEB, görevleri\nkapsamında yurt içinde veya yurt dışında, kamu hukuku ve özel hukuk tüzel\nkişilerine ait sağlık kurumları, enstitüler, Ar-Ge merkezleri ve\nlaboratuvarları, insan kaynağı, fiziki mekân ve altyapı, donanım, finansman\ndâhil her türlü kaynağı işbirliği ve/veya birlikte kullanım protokolü\nçerçevesinde kullanabilir veya kendisine ait kaynakları kullandırabilir. (3) Bakanlık ve bağlı\nkuruluşlarınca talep edilecek saha araştırmaları, Ar-Ge, yayın ve danışmanlık\nhizmetleri TÜSEB tarafından yerine getirilebilir. (4) TÜSEB’in enstitüleri, kamu\nkaynağı kullanılan projeler ile kamu kurum ve kuruluşlarının finanse ettiği\nprojelere de başvurabilir. Organlar MADDE 667\n– (1) TÜSEB’in organları şunlardır: a) Yönetim\nKurulu. b) Başkanlık. Yönetim\nKurulu MADDE 668\n– (1) Yönetim Kurulu, Bakanın başkanlığında; Bakan\nYardımcısı, Başkan, Bakan tarafından seçilecek iki üye, Yükseköğretim\nKurulundan iki üye ile Başkanın seçeceği iki enstitü başkanı olmak üzere toplam dokuz üyeden oluşur. Seçilen\nüyelerin görev süresi iki yıldır. (Mülga\ncümle:RG-13/9/2019-30887-C.K.-46/6 md.) (…) [185] (2) Yönetim\nKurulunun görev ve yetkileri şunlardır: a)\nCumhurbaşkanı kararlarını dikkate alarak TÜSEB’in eylem planını belirlemek,\nfaaliyet sonuçlarını izlemek, değerlendirmek ve beklenen performansın sağlanamadığı\nalanlar için gerekli önlemleri almak. b) TÜSEB’in yıllık faaliyet\nprogramı ile bütçe teklifini ve personel kadro normlarını karara bağlamak. c) Başkanın\nteklifi üzerine enstitülerin kurulmasına ilişkin karar almak. ç) Başkanlık projeleri dâhil,\nkamu kaynağı kullanılacak ve tutarı bir milyon Türk lirasının üzerindeki\nTÜSEB’in faaliyet alanı kapsamındaki Ar-Ge projelerine, bilim kurullarının\ngörüşlerini de alarak izin vermek. d) Başkanlık tarafından yurt\niçinde ve/veya yurt dışında şirket kurulmasına ve kurulmuş şirketlere ortak\nolunmasına ilişkin yapılan teklifleri karara bağlamak. e) Bu Bölüm ve ilgili diğer\nmevzuat hükümleriyle Yönetim Kuruluna verilen diğer görevleri yürütmek. (3) İkinci fıkranın (ç)\nbendinde belirtilen tutar, Cumhurbaşkanınca beş katına kadar artırılabilir. Bu\ntutar, her takvim yılı başından geçerli olmak üzere o yıl için 4/1/1961 tarihli\nve 213 sayılı Vergi Usul Kanunu uyarınca tespit ve ilan edilen yeniden\ndeğerleme oranında artırılarak uygulanır. (4) Yönetim Kurulu, ayda bir\ndefadan az olmamak üzere, en az yedi üye ile toplanır ve en az beş üyenin aynı\nyöndeki oyu ile karar alır. Başkanlık teşkilatı MADDE 669 – (1)\nBaşkanlık; Başkan, Genel Sekreterlik ve Başkana bağlı olarak faaliyet gösteren\nenstitülerden oluşur. Başkanın görevleri MADDE 670 – (1)\nBaşkanın görevleri şunlardır: a) Yönetim\nKurulu kararlarını uygulamak. b) Başkanlığı\nyönetmek ve temsil etmek. c) Başkanlık personelini\natamak. ç) Enstitü başkanlarının,\nenstitü bilim kurulunca kabul edilmiş bir milyon Türk lirasının altındaki Ar-Ge\nproje teklifleri hakkında karar vermek. d) TÜSEB’in yıllık faaliyet\nprogramını, bütçe teklifini, istihdam edilecek personelin kadro normlarını\nhazırlayarak Yönetim Kurulunun onayına sunmak, bunların uygulanmasını sağlamak,\nyıl sonu faaliyet raporunu hazırlamak. e) TÜSEB’in faaliyet alanıyla\nilgili taşınmazların satın alınması, kiralanması, satılması, diğer ayni ve\nşahsi hakların tesis edilmesi ve bağış alınmasına karar vermek. f) TÜSEB bünyesinde elde\nedilen tüm fikrî ve sınai hakların bedelli veya bedelsiz olarak devredilmesini,\nlisans izninin verilmesini veya bu hakların konusu ürünlerin üretim ve\nsatışının yapılmasını ve bu amaçla şirket kurulmasını Yönetim Kuruluna teklif\netmek. g) Başkanlıkça verilen\nhizmetler karşılığında alınacak ücretlere ilişkin fiyat tarifelerinin enstitü\nbaşkanlarının önerisi üzerine belirlenmesini; telif, işlenme ücreti ve benzeri\nödemelerin tutar veya üst limitlerinin tespit edilmesini Yönetim Kuruluna\nteklif etmek. ğ) TÜSEB’in görev alanı ile\nilgili uluslararası veya bölgesel kuruluşlara üye olmasına ve TÜSEB’in bu\nkuruluşlar nezdinde temsil edilmesine karar vermek. h) Bu Bölüm ve ilgili diğer\nmevzuat hükümleriyle Başkana verilen diğer görevleri yürütmek. (2) Başkan yardımcıları,\nBaşkanlığa verilen görevlerin yerine getirilmesinde Başkana yardımcı olur ve\nBaşkan tarafından verilen görevleri yaparlar. Genel Sekreterlik MADDE 671 – (1) Genel Sekreterlik;\nTÜSEB’in idari, mali, bilgi sistemleri, hukuk ve diğer destek hizmetlerini\nyürütmek üzere kurulacak birimlerden oluşur. Bu birimler ilgili kurumların\ngörüşü üzerine, Yönetim Kurulunun onayı ile Başkanlıkça çıkarılan yönetmelikle\nbelirlenir. (2) Genel\nSekreter, verilen görevlerin yerine getirilmesinden Başkana karşı sorumludur. Enstitüler MADDE 672 – (1) TÜSEB\nbünyesinde aşağıdaki enstitüler kurulmuştur: a) Türkiye\nKanser Enstitüsü. b) Türkiye\nBiyoteknoloji Enstitüsü. c) Türkiye\nAnne, Çocuk ve Ergen Sağlığı Enstitüsü. ç) Türkiye Halk Sağlığı ve\nKronik Hastalıklar Enstitüsü. d) Türkiye Geleneksel ve\nTamamlayıcı Tıp Enstitüsü. e) Türkiye\nSağlık Hizmetleri Kalite ve Akreditasyon Enstitüsü. (2)\nEnstitüler bünyesinde, ihtiyaca göre bilim kurulları kurulur. Enstitüler ile bilim\nkurulu üyelerinin nitelikleri, sayıları, bunlara yapılacak ödemeler ile diğer\nhususlar, ilgili kurumların görüşü alınarak Yönetim Kurulunun onayı üzerine Başkanlıkça\nçıkarılan yönetmelikle düzenlenir. Türkiye Sağlık Vadisi MADDE\n672/A- (Ek:RG-25/5/2024-32556-C.K.-160/1\nmd.) (1) Sağlık alanındaki eğitim, araştırma, geliştirme,\nbiyoteknoloji ve bilişim kapasitesinin artırılması kapsamında; ilaç ve tıbbi\nteknolojiler alanında Ar-Ge, klinik araştırmalar ve üretim hazırlık aşamalarını\niçeren entegre bir sağlık sisteminin oluşturulması için gerekli faaliyetleri\nyürütmek, bünyesindeki prototip üretim alanları, büyük veri araştırmaları merkezi\nile mükemmeliyet merkezlerinde girişimciler, araştırmacılar, akademisyenler\nbaşta olmak üzere sektör temsilcilerine hizmet sunmak ve bu amaçla Türkiye\nSağlık Vadisi adıyla belirlenen alanı işletmek ve yönetmek üzere TÜSEB\ntarafından bir şirket kurulur. Personel MADDE 673 – (1)\nBaşkanlık personeli, 27/6/1989 tarihli ve 375 sayılı Kanun Hükmünde Kararnamenin\nek 28 inci maddesine göre çalıştırılır. Başkanlık personelinin birimlere\ndağılımını yapmaya Başkan yetkilidir. (2) (Ek:RG-13/9/2019-30887-C.K.-46/7\nmd.) TÜSEB'de, 375 sayılı Kanun Hükmünde Kararnamenin ek 26 ncı maddesine\ngöre sözleşme ile yerli veya yabancı uzman istihdam edilebilir. Kurumlar arası\ngörevlendirme MADDE 674 – (1) Kamu\nkurum ve kuruluşlarında, ilgili personel kanunlarına göre kadrolu olarak\nçalışanlar, 375 sayılı Kanun Hükmünde Kararnamenin ek 25 inci maddesine göre\ngeçici olarak TÜSEB’de görevlendirilebilirler. (2) Bu madde kapsamında\ngörevlendirileceklerin sayısı toplam kadro sayısının yarısını geçemez. Personel değerlendirmesi MADDE 675 – (1)\nBaşkanlık kadrolarında çalıştırılanlar ve görevlendirilenler Ar-Ge, bilimsel\nfaaliyetler ve uygulama gibi görev alanlarıyla ilgili yıllık periyotlarda\nperformans değerlendirmesine tabi tutulur. (İptal cümle: Anayasa\nMahkemesi’nin 9/11/2022 tarihli ve E: 2018/123, K: 2022/138 sayılı Kararı ile.) (…) Proje yönetimi MADDE 676 – (1) TÜSEB\ntarafından desteklenen araştırma ve geliştirme projeleri ile diğer projeler\niçin tahsis edilen kaynaklardan Yönetim Kurulunun veya Başkanın uygun göreceği\nprojelere ilişkin tutarlar, TÜSEB bütçesine gider kaydedilmek suretiyle\nenstitüler dâhil olmak üzere proje yürütücüsü olan kamu kurum ve kuruluşları\nile gerçek ve tüzel kişilerin hesaplarına aktarılır. Bu şekilde kaynak\naktarılan proje yürütücüsünün merkezi yönetim ve sosyal güvenlik kurumları\nkapsamında yer alan kamu idareleri ve bu idarelerde görevli kişilerden olması hâlinde\naktarılan tutarlar ilgili idarelerin bütçelerine gelir kaydedilmeksizin\naçılacak özel hesaplarda izlenir. Özel hesaplardan yapılacak harcamalar,\n10/12/2003 tarihli ve 5018 sayılı Kamu Malî Yönetimi ve Kontrol Kanununa göre\ndenetlenir. (2) TÜSEB tarafından yürütülen\ndış destekli projelere ilişkin olarak tahsil edilen tutarlar, TÜSEB bütçesine\ngelir ve ödenek kaydedilir. (3) TÜSEB tarafından\ndesteklenen projeler ile TÜSEB tarafından yürütülen dış destekli projeler için\nön ödeme yapılabilir veya alınabilir. (4) TÜSEB’in görevlerini\nyerine getirebilmesi amacıyla desteklenen proje ve faaliyetler için öngörülen,\nyılları bütçe ödeneklerinin ilgili tertiplerinde yer alan ödenekten harcanmayan\nkısımlar ertesi yıl bütçesinin ilgili tertiplerine devren ödenek kaydedilir. (5) Bu maddenin birinci\nfıkrasına göre aktarılacak tutarların harcanması, muhasebeleştirilmesi ve bu\nmadde kapsamında yapılacak ön ödemelere ilişkin usul ve esaslar, Hazine ve\nMaliye Bakanlığının görüşü doğrultusunda Başkanlık tarafından belirlenir. Gelirler MADDE 677\n– (1) TÜSEB’in gelirleri şunlardır: a) Genel\nbütçeden yapılacak yardımlar. b) Faaliyet\ngelirleri. c) Taşınır ve\ntaşınmazlardan elde edilecek gelirler. ç)\nŞirketlerin ve teknoparkların kârlarından elde edilen gelirler. d) Ulusal ve uluslararası\nAr-Ge fonları ve işbirliklerinden elde edilen gelirler. e) Fikri\nhaklardan elde edilen gelirler. f) Bağış ve\nvasiyetler. g) Müşavirlik\nhizmetlerinden elde edilecek gelirler. ğ) Gelirlerin\nnemaları ve diğer gelirler. (2) TÜSEB’in genel bütçeden\nelde ettiği gelirlerin en fazla yüzde yirmi beşi personel harcamalarına\nayrılır. Bilgi isteme ve gizliliğe\nuyma MADDE 678 – (1) (İptal\nfıkra:  Anayasa Mahkemesinin 9/11/2022 Tarihli ve E: 2018/123, K: 2022/138\nSayılı Kararı.) KIRKSEKİZİNCİ\nBÖLÜM Türkiye Enerji,\nNükleer ve Maden Araştırma Kurumu [186] Amaç ve kuruluş MADDE 679- (Değişik:RG-28/3/2020-31082-CK-57/3\nmd.) (1) Bu Cumhurbaşkanlığı\nKararnamesi ile enerji, maden, iyonlaştırıcı radyasyon, parçacık\nhızlandırıcıları ve nükleer teknoloji alanında ülkeye ve insanlığa hizmet\netmek, Türkiye’nin rekabet gücünü artırmak ve sürekli kılmak, inovasyon\nihtiyacını karşılamak, yeni ürünlerin üretimini ve var olanların geliştirilmesini\nsağlamak, araştırmacılara bilimsel ortam temin etmek, kamu ve özel hukuk kişileri\nile işbirliği yaparak bilimsel araştırmalar yapmak, yaptırmak, bu araştırmaları\nkoordine etmek, teşvik etmek, araştırma ve geliştirme faaliyetlerine katkı sağlamak,\nbilimsel, teknik ve idari çalışmaları yapmak, yaptırmak, düzenlemek,\ndesteklemek, işbirlikleri kurmak ve koordine etmek amacıyla kamu tüzel\nkişiliğini haiz, Enerji ve Tabii Kaynaklar Bakanlığı ile ilgili, özel bütçeli\nTürkiye Enerji, Nükleer ve Maden Araştırma Kurumu kurulmuştur. Kurumun kısa adı\nTENMAK olup merkezi Ankara’dadır. Kurum, merkez teşkilatı ile doğrudan merkeze\nbağlı hizmet birimlerinden meydana gelir. (2) Kurum, bu Cumhurbaşkanlığı\nKararnamesinde hüküm bulunmayan hallerde özel hukuk hükümlerine tabidir. Tanımlar MADDE 680 – (Değişik:RG-28/3/2020-31082-CK-57/4\nmd.) (1) Bu Bölümün\nuygulanmasında; a) Ar-Ge: Enerji, maden,\niyonlaştırıcı radyasyon, parçacık hızlandırıcıları, nükleer, bor, nadir toprak\nelementleri ile ilgili bilim ve teknoloji alanındaki araştırma ve geliştirmeyi, b) Bakan: Enerji ve Tabii Kaynaklar\nBakanını, c) Bakanlık: Enerji ve Tabii\nKaynaklar Bakanlığını, ç) Başkan: Türkiye Enerji,\nNükleer ve Maden Araştırma Kurumu Başkanını, d) Başkanlık: Türkiye Enerji,\nNükleer ve Maden Araştırma Kurumu Başkanlığını, e) Kurum: Türkiye Enerji,\nNükleer ve Maden Araştırma Kurumunu, f) Yürütme Kurulu: Türkiye\nEnerji, Nükleer ve Maden Araştırma Kurumu Yürütme Kurulunu, ifade eder. Kurumun görev ve yetkileri MADDE 681– (Başlığı ile Birlikte\nDeğişik:RG-28/3/2020-31082-CK-57/5 md.) (1) Kurumun görev ve yetkileri\nşunlardır: a) Enerji, maden,\niyonlaştırıcı radyasyon, parçacık hızlandırıcıları, nükleer teknoloji, bor,\nnadir toprak elementleri ve diğer elementlerle ilgili inovasyon ihtiyacını karşılamak,\naraştırmacılara bilimsel ortam temin etmek, yeni ürünlerin üretimini ve var\nolanların geliştirilmesini sağlamak, kamu ve özel hukuk kişileri ile işbirliği\nyaparak bilimsel araştırmalara katkıda bulunmak. b) Ar-Ge faaliyetlerini\nyapmak, yaptırmak, özendirmek, desteklemek, koordine etmek, izlemek ve bu\namaçla program ve projeler geliştirmek. c) Ar-Ge faaliyetlerinin ülke\nyararına kullanılmasında izlenecek ulusal politika ve strateji önerilerini\nhazırlayıp Bakana sunmak. ç) Ulusal politika ve stratejilere\nuygun olarak Ar-Ge faaliyetleri neticesinde geliştirilen ürünlerin geniş\nşekilde kullanımını sağlamak amacıyla her türlü araştırma, geliştirme, yenilik,\ntasarım, teknoloji edinme, üretim, test, yerlileştirme çalışmalarını yapmak\nveya yaptırmak, bu kapsamda kamu kurum ve kuruluşları, üniversiteler ve özel\nsektör ile işbirliği yapmak ve ortak projeler yürütmek. d) Kamu kurum ve kuruluşları,\nüniversiteler ile özel sektörün Ar-Ge ürünlerinin geniş şekilde kullanımını\nsağlamak, yeni ürünlerin üretimi ve geliştirilmesi hakkında araştırma isteklerini\ndeğerlendirmek, bu konularda araştırma, geliştirme, yenilik, tasarım, teknoloji\nedinme, üretim, test ve yerlileştirme faaliyetlerine katılımını teşvik etmek,\naraştırma, geliştirme ve yenilik faaliyetleri sonucu elde edecekleri çıktıların\nticari değere dönüştürülmesini desteklemek; fikri ve sınai haklara ilişkin\ndestek vermek, (…) [187] e) Radyoaktif atık yönetimi\nile ilgili Ulusal Radyoaktif Atık Yönetim Planını hazırlamak, bu alanda her türlü\nfaaliyeti yerine getirmek veya yerine getirilmesini sağlamak, bu işlemlerin\ngerçekleştirilmesi için radyoaktif atık tesisleri kurmak, kurdurmak, işletmek,\nişlettirmek, işletmeden çıkarmak veya kapatmak, Hesaplar Yönetim Kurulunun\nyönetimine katılmak. f) Enerji, maden, nükleer\nteknoloji, bor, nadir toprak elementleri ve diğer elementlere ilişkin ürünlerin\nçevre ve insan sağlığına etkileri ile ilgili araştırma yapmak ve yaptırmak. g) Görev alanı ile ilgili konularda\ninsan kaynağı yetiştirilmesi ve geliştirilmesini sağlamak, (…) [188] Kurum adına ve hesabına yabancı ülkelere yetiştirilmek üzere gönderilecek insan\nkaynağının yapacağı çalışmaları planlamak, bu amaçla diğer kurum ve kuruluşlar\nile işbirliği yapmak ve izlemek. ğ) Görev alanı ile ilgili\nkonularda eğitim programları hazırlamak, eğitim vermek,  eğitim vermek isteyen\nkurum ve kuruluşları yetkilendirmek, eğitim alan kişileri sertifikalandırmak,\nyurtiçinde kurslar açmak ve açılmasına destek olmak. h) Görev alanı ile ilgili\nulusal ve uluslararası kurum ve kuruluşlarla işbirliği yapmak, yurtiçi ve\nyurtdışında araştırma ve geliştirme faaliyetlerini yürütmek ve/veya desteklemek,\nulusal ve uluslararası kurum ve kuruluşların çalışmalarına katılmak, bu kurum\nve kuruluşlara gerekirse üye olmak, bu alanda uluslararası bilimsel ve teknik anlaşmalara\nTürkiye Cumhuriyeti adına taraf olmak, yurtiçi ve yurtdışından sağlanacak\nkaynakların planlamasını ve dağıtımını yapmak. ı) Görev alanı ile ilgili\nulusal ve uluslararası kongre, seminer gibi bilimsel toplantıları düzenlemek,\ndesteklemek, bunlara bilimsel ve maddi katkı sağlamak ve katılmak. i) Görev alanı ile ilgili\nkonularda bilgi toplama ve yayma, süreli-süresiz yayın faaliyetlerinde\nbulunmak, bu tür yayınları desteklemek; bilgi bankaları, kütüphane ve arşiv\ngibi bilimsel destek hizmetlerini sağlamak, ulusal ve uluslararası kuruluşlarla\nbu konuda işbirliği yapmak. j) Görev alanı ile ilgili\nölçüm, analiz, dozimetri, kalibrasyon, metroloji, ışınlama, müdahale, teknik\ndestek, inceleme, değerlendirme ve danışmanlık hizmetleri ile diğer hizmetleri\nvermek. k) Görev alanı ile ilgili konularda\nenstitüler, laboratuvarlar, teknoloji transfer ofisleri, araştırma geliştirme\nmerkezleri, eğitim ve bilgilendirme merkezleri ve benzeri birimler kurmak,\nkurdurmak, işletmek, işlettirmek veya kapatmak. l) Görev alanı ile ilgili\nsermayesi ve kapsamı Bakan tarafından belirlenen özel hukuk hükümlerine tabi şirket\nkurmak veya kurulmuş şirkete ortak olmak. m) Bu maddede belirtilen\namaçların gerçekleştirilmesi ve görevlerin yerine getirilebilmesi ile ilgili\nher türlü faaliyette bulunmak ve gerekli desteği sağlamak. n) Kanunlarla, Cumhurbaşkanlığı\nkararnameleriyle ve Bakan tarafından verilen diğer görevleri yapmak. (2) Kurum birinci fıkrada\nbelirtilen bilimsel araştırma ve geliştirme faaliyetlerine ilişkin genel usul\nve esasların belirlenmesinde Bilim, Teknoloji ve Yenilik Politikaları Kurulu ve\ndiğer ilgili politika kurullarıyla koordinasyon içerisinde çalışır. (3) Kurum tarafından Ar-Ge\nfaaliyetlerinin desteklenmesi ve burs verilmesine ilişkin çağrı planlaması,\nçağrıya çıkılması, değerlendirme, karar ve izleme süreçlerine yönelik olarak\noluşturulacak komisyon ve kurullara Türkiye Bilimsel ve Teknolojik Araştırma\nKurumu temsilcisi de davet edilir. Kurum isterse bu faaliyetlerin tamamını veya\nbir kısmını başka kurum ve kuruluşlar eliyle de yaptırabilir. Kurumun organ ve birimleri MADDE 682- (Başlığı ile\nBirlikte Değişik:RG-28/3/2020-31082-CK-57/6 md.) (1) Kurum aşağıdaki organ ve\nbirimlerden oluşur: a) Yürütme Kurulu. b) Başkanlık. c) Bor Araştırma Enstitüsü,\nNadir Toprak Elementleri Araştırma Enstitüsü, Enerji Araştırma Enstitüsü,\nNükleer Enerji Araştırma Enstitüsü, Temiz Enerji Araştırma Enstitüsü ile\nihtiyaca göre kurulacak Enstitüler. ç) Kurumun görevlerini yerine\ngetirebilmesi için gerek duyulan koordinatörlükler, laboratuvarlar, teknoloji\ntransfer ofisleri, araştırma geliştirme merkezleri, eğitim ve bilgilendirme\nmerkezleri ve benzeri diğer birimler. (2) Enstitüler ve araştırma\ngeliştirme merkezleri, Bilim, Teknoloji ve Yenilik Politikaları Kurulunun\ngörüşü alınarak Yürütme Kurulunca kurulur veya kaldırılır. Yürütme Kurulu MADDE 683- (Başlığı\nile Birlikte Değişik:RG-28/3/2020-31082-CK-57/7 md.) (1) Yürütme Kurulu biri başkan\nolmak üzere beş üyeden oluşur. Yürütme Kurulu, Kurumun en üst karar organıdır.\nYürütme Kurulunun Başkanı Kurumun da başkanıdır. (2) Yürütme Kurulu üyelerinin\ngörev süresi üç yıldır. Görev süresi biten Yürütme Kurulu üyeleri yeniden\natanabilirler. (3) Yürütme Kurulunun olağan toplantılarına\nüst üste dört defa veya bir takvim yılı içinde toplam on defa mazeretsiz olarak\nkatılmayan üyelerin üyelikleri düşer. (4) Yürütme Kurulu, Başkanın\ndaveti üzerine ayda iki defadan az olmamak üzere üye tamsayısının salt\nçoğunluğu ile toplanır ve kararlarını üye tamsayısının salt çoğunluğu ile alır. (5) Yürütme Kurulunun görev ve\nyetkileri şunlardır: a) Cumhurbaşkanının\nbelirleyeceği hedef, ilke ve politikalar doğrultusunda, Kurumun çalışma ilke,\nprogram ve öncelikli alanlarını belirlemek ve Bakan onayına sunmak. b) Kurumun görev alanı ile\nilgili Ar-Ge faaliyetlerinin ülke yararına kullanılmasında izlenecek ulusal\npolitika ve strateji önerilerini onaylamak. c) Kurumun stratejisini\nbelirlemek ve stratejik planını karara bağlamak. ç) Kurumun görev alanı ile\nilgili yönetmelik taslakları ve diğer düzenleyici işlemleri hakkında karar\nalmak. d) Kurumun görev alanı ile\nilgili konularda enstitüler, koordinatörlükler, laboratuvarlar, teknoloji\ntransfer ofisleri, araştırma geliştirme merkezleri, eğitim ve bilgilendirme\nmerkezleri ve benzeri birimler kurulması veya kapatılması hususlarını karara\nbağlamak. e) Enstitüler,\nkoordinatörlükler, laboratuvarlar, teknoloji transfer ofisleri, araştırma\ngeliştirme merkezleri, eğitim ve bilgilendirme merkezleri ve benzeri birimlerin\ngörev, yetki ve sorumluluklarına ilişkin Başkanlık tarafından sunulan\ndüzenlemeleri yürürlüğe koymak. f) Kurumun yıllık çalışma\nprogramını, bütçe teklifini, yıllık faaliyet raporunu, mali tablolarını,\nperformans tablolarını ve ilgili sair raporları onaylamak. g) Başkanın teklifi üzerine,\nkoordinatörleri atamak. ğ) Kurumun iş tanımlarını, göreve\nkarşılık gelen pozisyonları ve personel performans değerlendirme kriterlerini\nBaşkanlığın önerisi üzerine görüşerek karara bağlamak. h) Kurumun vereceği hizmet ve\nişlem bedellerini belirlemek. ı) Kuruma taşınmaz alınması\nveya Kurum taşınmazlarının satılmasına karar vermek. i) (İptal bent:Anayasa\nMahkemesinin 13/9/2023 tarihli ve E.: 2020/46; K.: 2023/149 sayılı Kararı ile) j) Kurumun görev alanı ile\nilgili teşvik ve destek programlarının oluşturulmasına karar vermek. k) Bakan onayına sunulmak\nüzere şirket kurmaya ve kurulmuş bir şirkette pay sahibi olmaya karar vermek. l) Kurum bünyesinde elde\nedilen tüm fikri ve sınai hakların bedelli veya bedelsiz olarak devredilmesine,\nalınan lisans izninin verilmesine veya bu hakların konusu ürünlerin üretim ve\nsatışının yapılmasına karar vermek. m) Kurumun görev alanıyla\nilgili uluslararası kuruluşlara üyelik, Türkiye Cumhuriyetinin üyesi olduğu\nuluslararası kuruluşlar ve diğer yabancı kuruluşlar ile yapacağı işbirliği,\nproje ve faaliyetlere ilişkin yapılacak katılım, katkı ve her türlü ödeme\nkonularında karar vermek. n) Kurumda oluşturulacak\ngeçici ve sürekli kurul, komisyon, panel ile görevlendirilecek hakemlerin\nçalışma usul ve esaslarını belirlemek. o) Kurumun üçüncü kişilerle\nolan alacak, hak ve borçları hakkında her türlü işleme, gerektiğinde sulhe,\nibraya, terkine ve tahkime karar vermek. ö) Yürütme Kurulunun çalışma\nusul ve esaslarını belirlemek. p) Bu Bölüm ve diğer mevzuat\nhükümleriyle kendisine verilen işleri yapmak. (6) Yürütme Kurulu\nyetkilerini, sınırlarını açıkça belirtmek suretiyle Başkana devredebilir. Başkanlık ve Başkanın görev\nve yetkileri MADDE 684- (Başlığı ile Birlikte\nDeğişik:RG-28/3/2020-31082-CK-57/8 md.) (1) Başkanlık; Başkan, üç\nbaşkan yardımcısı ve bağlı alt birimlerden oluşur. (2) Başkanın görev ve yetkileri\nşunlardır: a) Kurumu temsil etmek ve\nYürütme Kurulunun belirlediği ilke, program ve öncelikler doğrultusunda Kurumu\nyönetmek. b) Yürütme Kuruluna Başkanlık\netmek. c) Birimlerin verimli ve\nuyumlu çalışmalarını sağlamak. ç) Birimler arasındaki görev\nve yetki sorunlarını çözmek. d) Gerektiğinde birimlere ek\ngörev ve sorumluluklar vermek. e) Kurumun idari, mali ve\nteknik yönden düzenli, verimli, disiplinli ve etkin faaliyette bulunabilmesi\niçin gerekli organizasyon ile koordinasyonu sağlamak ve tedbirleri almak. f) Yönetmelik ve diğer\ndüzenleyici işlem taslaklarının hazırlanmasını sağlamak. g) Koordinatör olarak atanacak\nkişileri teklif etmek, diğer Kurum personelinin atama ve diğer işlemlerini\nyürütmek. ğ) Kurumun görev alanına giren\nsözleşmeleri imzalamak. h) Yürütme Kuruluna sunulmak\nüzere Kurumun yıllık çalışma programını, yıllık faaliyet raporunu, yıllık\nbütçesini, mali tablolarını, performans tablolarını ve ilgili sair raporları\nhazırlamak. ı) Yürütme Kuruluna sunulmak\nüzere Kurumun görev alanı ile ilgili konularda laboratuvarlar, teknoloji\ntransfer ofisleri, araştırma geliştirme merkezleri, eğitim ve bilgilendirme\nmerkezleri ve benzeri birimler kurulması veya kapatılmasına ilişkin teklifte\nbulunmak. i) Enstitülerin,\nkoordinatörlüklerin ve birimlerin kurulması veya kapatılması; enstitü\nbaşkanlarının atanması ile şirket kurma veya kurulmuş şirketlere ortak olmaya\nilişkin Yürütme Kurulunun tekliflerini Bakan onayına sunmak. j) Kurumun süreli yayınlarına\nkarar vermek. k) Yurtiçinden ve yurtdışından\nyardım ve bağışları kabul etmek. l) Geçici ve sürekli kurullar\nile çalışma grupları ve Ar-Ge projelerini incelemek, değerlendirmek ve izlemek\namacıyla komisyon kurmak, panel oluşturmak, uzman hakem görevlendirmek. m) İlgili mevzuat çerçevesinde\nKurumun üyeliğinin öngörüldüğü kuruluş ve organizasyonlarda görev alacak Kurum\npersonelini tespit etmek. n) Yürütme Kurulunun görev ve\nyetkileri arasında sayılmayan işler ile Yürütme Kurulu tarafından kendisine\nyetki verilen işleri yapmak. o) Bu Bölüm ve ilgili diğer\nmevzuat hükümleriyle kendisine verilen işleri yapmak. Endüstriyel İlişkiler\nKoordinatörlüğü MADDE 685- (Mülga:RG-28/3/2020-31082-CK-57/9\nmd.) Kurum gelirleri MADDE 686- (Başlığı ile Birlikte Değişik:RG-28/3/2020-31082-CK-57/10\nmd.) (İptal:Anayasa Mahkemesinin 13/9/2023 tarihli ve E.: 2020/46; K.: 2023/149\nsayılı Kararı ile) Personel [189] [190] MADDE 687- (1) Kurum\nhizmetlerinin gerektirdiği asli ve sürekli görevler, 375 sayılı Kanun Hükmünde\nKararnamenin ek 27 nci maddesine göre istihdam edilen personel eliyle yürütülür. (Ek cümle:RG-5/2/2019-30677-CK-30/37) (Mülga ikinci cümle:RG-4/10/2024-32682-C.K.-164/6\nmd.) (2) Kurumda proje ve\naraştırmaların gerektirdiği niteliklere sahip proje ve araştırma süresi ile sınırlı\nolarak yeterli sayıda süreli personel istihdam edilebilir. Kurumda süreli\nolarak görevlendirilen personelin çalıştıkları süre zarfında ücretleri ile\nsosyal güvenlik ve benzeri yükümlülükleri Kurum tarafından ödenir. Kurumda bu\nşekilde istihdam edilen süreli personel, belirli süreli iş sözleşmesi ile\nistihdam edilmiş sayılır. (3) Kurumda 375 sayılı Kanun\nHükmünde Kararnamenin ek 26 ncı maddesine göre yerli ve yabancı danışman ve\nuzmanlar da istihdam edilebilir. (4) Kurumda 375 sayılı Kanun\nHükmünde Kararnamenin ek 25 inci maddesine göre kamu kurum ve kuruluşları\npersoneli geçici olarak görevlendirilebilir. (5) Kuruma atanmadan önce 657\nsayılı Kanuna tabi kurumlarda hizmeti bulunan sürekli personel, 657 sayılı\nKanunun ilgili hükümleri uyarınca 657 sayılı Kanuna tabi kurumlara naklen atanabilir.\nSürekli personel, Başkanın teklifi üzerine Bakan onayı ile Bakanlıkta veya\nBakanlık bağlı, ilgili veya ilişkili kuruluşlarında durumlarına uygun kadrolara\natanabilir. (6) (Ek:RG-28/3/2020-31082-CK-57/11\nmd.) Kurumda, 375 sayılı Kanun Hükmünde Kararnamenin ek 24 üncü maddesine\ngöre TENMAK Denetçisi ve TENMAK Denetçi Yardımcısı istihdam edilebilir. Malî haklar MADDE 688- (Mülga:RG-28/3/2020-31082-CK-57/12\nmd.) Bilgi isteme ve gizliliğe\nuyma MADDE 689- (Başlığı ile Birlikte\nDeğişik:RG-28/3/2020-31082-CK-57/13 md.) (1) Kurum, araştırma ve\ninceleme konuları için gerekli bilgi, belge ve numuneleri kamu kurum ve kuruluşlarından\nistemeye yetkilidir. Kendilerinden bilgi istenen kamu kurum ve kuruluşları, söz\nkonusu isteğe cevap vermek ve gereken kolaylığı göstermekle yükümlüdürler.\nKurum personeli gizlilik taşıyan bilgileri açıklayamaz, kendilerinin veya\nbaşkalarının menfaatine kullanamaz. Kapatılan kurumlar ve\natıflar MADDE 690- (Başlığı ile\nBirlikte Değişik:RG-28/3/2020-31082-CK-57/14 md.) (1) Türkiye Atom Enerjisi\nKurumu, Ulusal Bor Araştırma Enstitüsü ve Nadir Toprak Elementleri Araştırma\nEnstitüsü başkaca bir işleme gerek kalmaksızın kapatılmıştır. Kapatılan Türkiye\nAtom Enerjisi Kurumuna, Ulusal Bor Araştırma Enstitüsüne ve Nadir Toprak\nElementleri Araştırma Enstitüsüne mevzuatta yapılan atıflar Türkiye Enerji,\nNükleer ve Maden Araştırma Kurumuna yapılmış sayılır. Geçiş hükümleri GEÇİCİ MADDE 1 - (Ek:RG-28/3/2020-31082-CK-57/15\nmd.) (1) Kapatılan Türkiye Atom Enerjisi Kurumunda, Ulusal\nBor Araştırma Enstitüsünde ve Nadir Toprak Elementleri Araştırma Enstitüsünde\nKurum Başkanının atandığı tarih itibarıyla pozisyonu saklı tutulanlar, iş\nsözleşmesi askıda bulunanlar veya aylıksız izinde olanlar da dâhil görev yapan\ntüm personel, mevcut statü, kadro veya pozisyonlarıyla birlikte herhangi bir\nişleme gerek kalmaksızın TENMAK’a devredilmiş, bu personele ilişkin bu kadro ve\npozisyonlar 2 sayılı Genel Kadro ve Usulü Hakkında Cumhurbaşkanlığı\nKararnamesinin eki cetvellerin TENMAK’a ait ilgili bölümlerine eklenmiş, bu\nkapsamdaki memur kadrolarından herhangi bir şekilde boşalanlar, hiçbir işleme\ngerek kalmaksızın iptal edilmiş ve aynı Cumhurbaşkanlığı Kararnamesinin eki\ncetvellerin TENMAK’a ait ilgili bölümlerden çıkarılmış sayılır. (2) Kapatılan Türkiye Atom Enerjisi Kurumunda, Ulusal\nBor Araştırma Enstitüsünde ve Nadir Toprak Elementleri Araştırma Enstitüsünde\nKurum Başkanının atandığı tarih itibarıyla görev yapan başkan, başkan\nyardımcısı, grup koordinatörü, koordinatör, yürütme kurulu üyesi kadrolarında,\npozisyonlarında veya görevlerinde bulunanların görevleri başkaca bir işleme\ngerek kalmaksızın sona erer (…) [191] (İptal cümle:Anayasa Mahkemesinin 13/9/2023 tarihli ve E.: 2020/46; K.:\n2023/149 sayılı Kararı ile) (3) Kapatılan Türkiye Atom Enerjisi Kurumu, Ulusal Bor\nAraştırma Enstitüsü ve Nadir Toprak Elementleri Araştırma Enstitüsü adına\n8/4/1929 tarihli ve 1416 sayılı Ecnebi Memleketlere Gönderilecek Talebe\nHakkında Kanun hükümlerine göre yurtdışına gönderilenlerden veya gönderilmeye\nhak kazananlardan Kurum Başkanının atandığı tarihten sonra yurda dönenler\nilgili mevzuatına göre TENMAK’ın kadro veya pozisyonlarına atanır. (4) Kurum Başkanının atandığı tarihten önce ilgili\nmevzuatına göre duyurusu yapılmış ve/veya süreci devam eden personel alımları\nTENMAK tarafından yürütülmeye devam edilir. (5) Bu maddenin üçüncü ve dördüncü fıkrası kapsamında\nilgili mevzuatına göre memur kadrosuna atanması öngörülenler ile Türkiye Atom\nEnerjisi Uzman Yardımcılığı kadrosundan ilgili mevzuatına göre Türkiye Atom\nEnerjisi Uzmanlığı kadrosuna atanacaklara ilişkin kadrolar başkaca bir işleme\ngerek kalmaksızın ihdas edilmiş ve 2 sayılı Cumhurbaşkanlığı Kararnamesinin eki\n(I) sayılı Cetvelin TENMAK’a ait bölümüne eklenmiş, bu kapsamdaki kadrolardan herhangi\nbir şekilde boşalanlar, başkaca bir işleme gerek kalmaksızın iptal edilmiş ve\naynı Cumhurbaşkanlığı Kararnamesinin eki (I) sayılı Cetvelin TENMAK’a ait\nbölümünden çıkarılmış sayılır. (6) Kurum Başkanının atandığı tarih itibarıyla;\nkapatılan Türkiye Atom Enerjisi Kurumu, Ulusal Bor Araştırma Enstitüsü ve Nadir\nToprak Elementleri Araştırma Enstitüsüne ait bütçeler her türlü hak, alacak ve\nborçlar, taşınmaz ve taşınırlar, taşıtlar, araçlar, gereçler ve malzemeler, yazılı\nve elektronik ortamdaki her türlü kayıtlar ve diğer dokümanlar TENMAK’a\ndevredilmiş ve mülkiyeti Hazineye ait veya Devletin hüküm ve tasarrufu\naltındaki taşınmazlardan bu madde uyarınca kapatılan kurumlara tahsis edilmiş\nolanlar ile fiilen kullanılanlar, başkaca bir işleme gerek kalmaksızın tahsis\namacına uygun olarak kullanılmak üzere TENMAK’a tahsis edilmiş sayılır. (7) Kurum Başkanının atandığı tarihten önce,\nkapatılan Türkiye Atom Enerjisi Kurumu, Ulusal Bor Araştırma Enstitüsü ve\nNadir Toprak Elementleri Araştırma Enstitüsünce yapılmış iş ve işlemlerle\nilgili olarak açılmış ve açılacak olan davalar ve icra işlemlerinde Kurum taraf\nsıfatını kazanır, mevcut dava dosyaları ve icra takiplerine ilişkin dosyalar\nKuruma devredilir. (8) Kuruma ait görev ve yetkiler, Kurum Başkanının\natandığı tarihe kadar bu maddeyi ihdas eden Cumhurbaşkanlığı Kararnamesinin\nyürürlüğe girdiği tarihten önce görevli ve yetkili olan Türkiye Atom Enerjisi\nKurumu, Ulusal Bor Araştırma Enstitüsü ve Nadir Toprak Elementleri Araştırma\nEnstitüsü tarafından yerine getirilir. (9) Bu maddeyi ihdas eden Cumhurbaşkanlığı Kararnamesi\nile yürürlükten kaldırılan hükümler gereğince yürürlüğe konulmuş yönetmelikler\nyürürlükten kaldırılana kadar geçerliliklerini sürdürür. (10) Kurum Başkanının Bakan tarafından\ngörevlendirilmesi durumunda, Yönetim Kuruluna ait atama ve düzenleyici işlemlere\nilişkin görev ve yetkiler Bakan tarafından, diğer yetkiler Kurum Başkanı\ntarafından kullanılabilir. Bu durumda, Kurum Başkanının atanması beklenmeksizin\nbu madde hükümleri uygulanır. (11) Bu maddenin uygulanması ile ilgili ortaya\nçıkabilecek tereddütleri gidermeye Bakan yetkilidir. KIRKDOKUZUNCU BÖLÜM Vakıflar Genel Müdürlüğü Amaç MADDE 691 – (1) Bu\nBölümün amacı, Vakıflar Genel Müdürlüğünün kuruluş, teşkilat, görev ve\nyetkilerine ilişkin usul ve esasları düzenlemektir. Vakıflar Genel Müdürlüğü MADDE 692 – (1) Bu\nBölümde kendisine verilen görevleri yerine getirmek üzere kamu tüzel kişiliğini\nhaiz, Kültür ve Turizm Bakanlığına bağlı ve özel bütçeli Vakıflar Genel\nMüdürlüğü kurulmuştur. (2) Vakıflar Genel Müdürlüğü,\nmerkez ve taşra teşkilâtından oluşur. (3) Genel Müdürlüğün merkezi\nAnkara’dadır. Genel Müdürlüğün görevleri MADDE 693 – (1) Genel\nMüdürlüğün görevleri şunlardır: a) Mazbut vakıfların vakfiyelerinde\nveya vakfiye yerine geçen hüccet, berat, ferman gibi belgelerinde yazılı hayrî,\nsosyal, kültürel ve ekonomik şart ve hizmetleri yerine getirmek. b) Vakfiyelerde öngörülen\nhizmetlerin en iyi şekilde yerine getirilebilmesini sağlamak amacıyla Genel\nMüdürlüğe ve mazbut vakıflara ait paralar ile malları değerlendirmek, daha\nfazla gelir getirici yatırımlara tahsis etmek. c) Genel Müdürlüğe ve mazbut\nvakıflara ait paralar ile işletmeler kurma, kurulmuş şirketlere iştirak etme, bunların\nsermaye artışları hususlarında karar vermek. ç) (Değişik:RG-8/4/2020-31093-CK-58/30) Yurtiçinde vakıf kültür varlıklarını ihya etmek ve onarmak; yurtdışında ilgili\nülke mevzuatı ve standartlarına da uyularak vakıf kültür varlıklarını ihya\netmek ve onarmak, yurtdışındaki vakıflara ait taşınmazlar üzerinde yeni yapı\ninşa etmek ve bunları onarmak, ihtiyaç halinde onarılan, ihya veya inşa edilen\ntaşınmazların tefrişini yapmak. d) Mülhak, cemaat ve yeni\nvakıflar ile esnaf vakıflarının denetimini yapmak. e) Vakıflarla ilgili konularda\naraştırma, geliştirme, eğitim, kültür ve yayın faaliyetlerinde bulunmak, ulusal\nve uluslararası koordinasyonu sağlamak. f) Vakıf kültür varlıklarından\noluşan koleksiyonlar meydana getirmek; müze, kütüphane ve kültür merkezleri\nkurmak. g) Bu Bölüm ve ilgili diğer\nmevzuat ile Genel Müdürlüğe verilen görevleri yapmak. (2) Genel Müdürlük, vakıflara\nilişkin görevlerle ilgili olarak diğer kurum ve kuruluşlarla işbirliği\niçerisinde çalışır ve koordinasyonun sağlanması hususunda gerekli tedbirleri\nalır. Genel Müdürlüğün denetimi MADDE 694 – (1)\nGenel Müdürlüğün denetimi, 10/12/2003 tarihli ve 5018 sayılı Kamu Malî Yönetimi\nve Kontrol Kanunu hükümleri çerçevesinde yapılır. Genel Müdürlüğün bütçesi MADDE 695 – (1) Genel\nMüdürlüğün bütçesi; 5018 sayılı Kamu Malî Yönetimi ve Kontrol Kanunu çerçevesinde\nhazırlanır. Bütçe, Vakıflar Meclisinin uygun görüşünden sonra süresi içerisinde\nilgili mercilere sunulur. (2) Gelir fazlaları ertesi\nyıla devreder. Genel Müdürlüğün gelirleri MADDE 696 – (1) Genel\nMüdürlüğün gelirleri şunlardır: a) Kira gelirleri. b) İşletme kârları. c) İştirak gelirleri. ç) Yönetim ve temsil payları. d) Mazbut vakıflara ait\ntaşınmazların satışından elde edilecek gelirler.e) Taviz bedelleri. f) Genel Müdürlüğe ait taşınmazların\nsatışından elde edilecek gelirler. g) Şartlı bağışlar. ğ) Şartsız bağışlar. h) Diğer gelirler. Bazı gelirler ile\nbağışların harcanması MADDE 697 – (1) Mazbut\nvakıflara ait taşınmazların satışından elde edilecek gelirler ile taviz\nbedelleri; ait olduğu vakfa taşınmaz alımında, vakfın taşınmazlarının onarım ve\nyapımında kullanılır. Ayrıca Vakıflar Meclisinin kararıyla gelir getirici\nyatırımlarda, yurt içi ve yurt dışında bulunan ve geliri kalmayan vakıflara ait\nvakıf kültür varlıklarının bakım ve onarımlarında da kullanılabilir. (2) Genel Müdürlüğe yapılan\nşartlı bağışlar, bağış yapanın şartları doğrultusunda harcanır. Meclisin oluşumu MADDE 698 – (1) Meclis,\nGenel Müdürlüğün en üst seviyedeki karar organıdır. (2) Meclis; Genel Müdür, üç\nGenel Müdür yardımcısı ve I. Hukuk Müşaviri olmak üzere beş, vakıf konusunda\nbilgi ve deneyim sahibi yükseköğrenim mezunları arasından Cumhurbaşkanınca\natanacak beş, yeni vakıflarca seçilecek üç, mülhak ve cemaat vakıflarınca\nseçilecek birer üye olmak üzere toplam on beş üyeden oluşur. Ayrıca yeni\nvakıflar üç, mülhak ve cemaat vakıfları ise birer yedek üye seçer. Seçimler;\nyeni vakıflarda yönetim organının, mülhak vakıflarda vakıf yöneticilerinin,\ncemaat vakıflarında yönetim kurullarının seçeceği birer temsilcinin iştiraki\nile Genel Müdürlüğün daveti üzerine ayrı ayrı yapılır. (3) Genel Müdür aynı zamanda\nMeclisin de başkanıdır. (4) Genel Müdür alınan\nkararları yürütmeye yetkili ve görevlidir. Genel Müdürün çeşitli nedenlerle\ngörevinde bulunmadığı durumlarda Genel Müdüre vekâlet eden Meclis Başkanlığına\nda vekâlet eder. (5) Meclisin çalışmasına\nilişkin usul ve esaslar yönetmelikle düzenlenir. Meclisin görevleri MADDE 699 – (1)\n20/2/2008 tarihli ve 5737 sayılı Vakıflar Kanunu ile belirlenen görevlerinin\nyanı sıra, Meclis aşağıdaki görevleri de yerine getirir: a) Genel Müdürlüğe, mazbut ve\nmülhak vakıflara ait akar ve hayrat taşınmazların tahsis, satış ve trampasına\nyönelik tasarruflarla, kamulaştırmalarda kamu yararı kararını vermek. b) Genel Müdürlük ve işletme\nmüdürlüklerinin bütçelerini onaylamak. c) Genel Müdürlük ve vakıflarla\nilgili yönetmelik taslaklarını karara bağlamak. ç) Genel Müdürlükçe gerek\ngörülen hususları karara bağlamak. Meclis üyelerinin\nnitelikleri, görev süresi, yenilenmesi (…) [192] MADDE 700 – (Başlığı\nile Birlikte Değişik:RG-18/9/2020-31248-C.K.-67/13 md.) (1) Vakıflarca seçilecek Meclis\nüyelerinin, 657 sayılı Devlet Memurları Kanununun 48 inci maddesinde sayılan\ngenel şartları taşıması gerekir. (2) Meclis üyelerinin görev\nsüresi üç yıldır. Genel Müdür, Genel Müdür yardımcıları ve I. Hukuk Müşavirinin\nMeclis üyelikleri görev süreleriyle sınırlıdır. Ancak, göreve engel bir\nhastalık veya engellilik nedeniyle iş görememeleri veya üyelik şartlarını kaybetmeleri\ndurumunda Cumhurbaşkanınca atanmış olan üyelerin görevleri Cumhurbaşkanınca,\ndiğer üyelerin görevleri ise Genel Müdürün teklifi ve Meclis kararı ile sona\nerer. (3) Cumhurbaşkanınca atanan\nüyelerden boşalma olması halinde üç yıllığına yenisi atanır. (4) Vakıflar tarafından\nseçilen üyelerden boşalma olması halinde kalan süreyi tamamlamak üzere sırasıyla\nyedek üyeler görev alır. (5) (İptal fıkra: Anayasa\nMahkemesinin 4/5/2023 Tarihli ve E: 2020/89, K: 2023/85 Sayılı Kararı ile.) Meclisin toplantı şekli ve\nkarar nisabı MADDE 701 – (1) Meclis,\nGenel Müdürün çağrısı üzerine ayda en az iki defa, üye tamsayısının üçte ikisi\nile toplanır ve Meclis üye tamsayısının salt çoğunluğuyla karar alır. Meclis\nüyeleri çekimser oy kullanamaz. Meclis üyeleri oy ve kararlarından sorumludur. (2) Meclis üyeleri,\nkendilerini ve üçüncü dereceye kadar kan ve kayın hısımları ile evlatlıklarını\nilgilendiren toplantı ve oylamaya katılamazlar. (3) Vakıflar, kendilerini\nilgilendiren toplantılarda, oy hakkı olmaksızın bir yetkili ile temsil\nedilebilirler. (4) Mazereti olmaksızın üst\nüste üç veya yılda toplam on toplantıya katılmayanların üyeliği Meclis kararı\nile sona erer. Genel Müdür MADDE 702 – (1) Genel\nMüdür, Genel Müdürlüğün en üst amiri olup Genel Müdürlüğü temsil eder. (2) Genel Müdür, Genel\nMüdürlük faaliyetlerini; vakfiye şartlarına, Cumhurbaşkanı politikalarına,\nplanlara, programlara ve mevzuata uygun olarak, görev alanına giren konularda\ndiğer kurum ve kuruluşlarla işbirliği içerisinde Kültür ve Turizm Bakanına karşı\nsorumlu olarak yürütür. (3) Genel Müdür, merkez ve\ntaşra teşkilâtının faaliyetlerini, işlemlerini ve hesaplarını denetlemek veya\ndenetletmekle görevli ve yetkilidir. Genel müdür yardımcıları MADDE 703 – (1) Genel\nMüdürlük hizmet birimlerinin koordinasyonunda Genel Müdüre yardımcı olmak üzere\nüç genel müdür yardımcısı atanabilir. Genel müdür yardımcısı, Genel Müdür\ntarafından verilen görevleri yerine getirir. Merkez teşkilâtı MADDE 704 – (1) Genel\nMüdürlüğün merkez teşkilatı hizmet birimlerinden oluşur. Hizmet birimleri MADDE 705 – (1) Genel Müdürlüğün\nhizmet birimleri şunlardır: [193] a) Vakıf Hizmetleri Daire\nBaşkanlığı. b) Hayır Hizmetleri Daire\nBaşkanlığı. c) Sanat Eserleri ve Yapı\nİşleri Daire Başkanlığı. ç) (Değişik:RG-27/3/2025-32854-CK-182/2\nmd.) Emlak Daire Başkanlığı. d) Sağlık Hizmetleri Daire\nBaşkanlığı. e) Kültür ve Tescil Daire\nBaşkanlığı. f) Dış İlişkiler Daire\nBaşkanlığı. g) (Ek:RG-27/3/2025-32854-CK-182/2\nmd.) Proje ve Yapım Daire Başkanlığı. ğ) (Ek:RG-27/3/2025-32854-CK-182/2 md.) Vakıf Eğitim Daire Başkanlığı. h) (Ek:RG-27/3/2025-32854-CK-182/2\nmd.) Bilgi İşlem Daire Başkanlığı. ı) Rehberlik ve Teftiş\nBaşkanlığı. i) Strateji Geliştirme Daire\nBaşkanlığı. j) Personel Daire Başkanlığı. k) Destek Hizmetleri Daire\nBaşkanlığı. l) Hukuk Müşavirliği. m) Basın ve Halkla İlişkiler\nMüşavirliği. Vakıf Hizmetleri Daire\nBaşkanlığı MADDE 706 – (1) Vakıf\nHizmetleri Daire Başkanlığının görevleri şunlardır: a) Mülhak, cemaat, esnaf ve\nyeni vakıflarla ilgili iş ve işlemleri yürütmek. b) İdarî para cezası ile\nilgili işlemleri yürütmek. c) Genel Müdür tarafından\nverilen diğer benzer görevleri yapmak. Hayır Hizmetleri Daire\nBaşkanlığı MADDE 707 – (1) Hayır\nHizmetleri Daire Başkanlığının görevleri şunlardır: a) Vakfiyelerde yer alan hayır\nşart ve hizmetlerini yerine getirmek. b) Hayrat taşınmaz malların\ntahsis işlemlerini yürütmek. c) Vakfiyelerde yazılı hayır\nşart ve hizmetlerini yerine getirmek üzere her seviyeden eğitim öğretim\ntesisleri, öğrenci yurtları, sağlık ve sosyal yardım kurumları, aşevleri gibi\ntesisler açmak, yönetimini sağlamak, öğrencilere eğitim yardımı yapmak, ihtiyaç\nsahibi insanlara sosyal yardımlarda bulunmak, muhtaç ve engellilere aylık\nbağlamak. ç) Sosyal yardım hizmeti veren\nkurum ve kuruluşlarla işbirliği yapmak. d) Uluslararası kuruluşlarla\nişbirliği yaparak sosyal politikalar ve sosyal yardım projeleri üretmek ve\nyürütmek. e) 5737 sayılı Kanunda\nbelirtilen burs vermeye ilişkin görevleri yapmak. f) Genel Müdür tarafından\nverilen diğer benzer görevleri yapmak. Sanat Eserleri ve Yapı\nİşleri Daire Başkanlığı MADDE 708 – (1) Sanat\nEserleri ve Yapı İşleri Daire Başkanlığının görevleri şunlardır: [194] a) Vakıf kültür varlıklarının\ntespit ve envanterini yapmak ve belgelerini arşivlemek. b) Genel Müdürlüğe ve mazbut\nvakıflara ait vakıf kültür varlıklarının röleve, restitüsyon, restorasyon ve\ndiğer projeleri ile yıllık ve beş yıllık onarım programlarını hazırlayarak veya\nhazırlatarak onarım ve restorasyonlarını yapmak veya yaptırmak, talep halinde\nkontrollük görevi Genel Müdürlükçe yürütülmek kaydıyla düzenlenecek protokol\nesasları dahilinde kamu kurum ve kuruluşları ile gerçek ve tüzel kişilere\nyaptırmak. c) Vakıf kültür varlıkları\nbirim fiyat analizlerini hazırlamak, Genel Müdürce onaylandıktan sonra\nyayımlanmasını sağlamak. ç) Genel Müdürlüğe ve mazbut\nvakıflara ait vakıf kültür varlıklarının onarım ve restorasyon projeleri ile\nilgili gerekli işlemleri yapmak ve halihazır durumlarını röleve ve\nfotoğraflarla tespit etmek, gerektiğinde eser ile koruma alanlarının\nkamulaştırma işlemlerini yürütmek. d) Genel Müdürlüğe ve mazbut vakıflara\nait vakıf kültür varlıklarının yeniden yapım, onarım ve ihale işlemlerini\nyürütmek. e) Vakıf kültür varlıklarının (…) 194 onarımı için gerekli görülen\nmalzemeleri satın almak, şantiye kurmak ve şantiyeleri kontrol etmek. f) 21/7/1983 tarihli ve 2863 sayılı\nKültür ve Tabiat Varlıklarını Koruma Kanunu ile ilgili işlemleri yürütmek. g) Genel Müdür tarafından\nverilen diğer benzer görevleri yapmak. (…) [195] Emlak Daire Başkanlığı MADDE 709 – (1) (…) 195 Emlak Daire Başkanlığının görevleri şunlardır: a) Genel Müdürlüğe; mazbut, mülhak\nve cemaat vakıflarına ait taşınmaz malların envanterini çıkarmak, kütük\nkayıtlarını tutmak. b) Bu Bölüm ve ilgili mevzuat\nuyarınca vakfına intikali gereken taşınmaz malların tespitini yaparak vakfı\nadına tapuya tescilini sağlamak, vakıf kültür varlıklarının mülkiyet ve\ntasarruf işlemlerini yürütmek. c) Genel Müdürlüğe ve mazbut\nvakıflara ait taşınmazların; imar uygulama ve kadastro çalışmalarını takip\netmek; kamulaştırma, kiralama, vakıf konut veya hizmet statüsüne alma, çıkarma\nişlemlerini yürütmek; kiralama usul ve esaslarını belirlemek; kat karşılığı, yapım\nveya onarım karşılığı kiralama modelleri ile değerlendirilmelerini sağlamak;\nher türlü tecavüzden korunmaları ile ilgili tedbirleri almak; elde tutulmasında\nfayda görülmeyenlerin değiştirilmesi, satılması ve gerekli görülen taşınmazların\nsatın alınması işlemlerini yürütmek. ç) Genel Müdürlüğe yapılacak\ntaşınmaz mal bağış işlemlerini yürütmek. d) Tavize tâbi olan taşınmaz\nmalların tespiti ile taviz bedellerinin tahsilini sağlamak. e) Görev ve faaliyetlerinin\ngerektirdiği alt yapı çalışmalarını yapmak veya yaptırmak. f) Genel Müdür tarafından\nverilen diğer benzer görevleri yapmak. Sağlık Hizmetleri Daire\nBaşkanlığı MADDE 710 – (1) Sağlık\nHizmetleri Daire Başkanlığının görevleri şunlardır: a) Mazbut vakıfların\nvakfiyelerinde yer alan sağlık hayır şartlarının gerçekleştirilmesi amacıyla\nyataklı, ayakta, gezici sağlık hizmeti vermek ve bu konuyla ilgili iş ve\nişlemleri yürütmek. b) Sağlık tesislerinin etkin\nve verimli hizmet vermesine yönelik tedbirler almak. c) Sağlık hizmeti veren kurum\nve kuruluşlarla işbirliği yapmak. ç) Gerektiğinde kamu kurum ve\nkuruluşları, sosyal güvenlik kurumları ve sağlık branşında hizmet veren özel\nsigorta şirketleri ile anlaşma yapılmasını sağlamak. d) Bezm-i Alem Vakıf Üniversitesi\nTıp Fakültesi Hastanesinin vakfiye şartlarına uygun, eğitim hastanesi olarak\netkin ve verimli çalışmasını sağlamak. e) Genel Müdür tarafından\nverilen diğer benzer görevleri yapmak. Kültür ve Tescil Daire\nBaşkanlığı MADDE 711 – (1) Kültür\nve Tescil Daire Başkanlığının görevleri şunlardır: a) Genel Müdürlük arşivinde\nbulunan vakfiye, ferman, berat, hüccet ve benzeri belgelerin tercüme ve\ntranskripsiyonunu yapmak, tasnif etmek ve arşivlemek. b) Vakıfların merkezî sicil\nkayıtlarını tutmak, kurulacak yeni vakıfların merkezî sicile tescilini yapmak. c) Devlet arşiv, kütüphane ve\nmüzeleri ile gerçek ve tüzel kişilerin elinde bulunan vakfiye ve benzeri\nbelgeleri tespit ederek bunların Genel Müdürlük arşivine intikalini sağlamak. ç) Tevliyet, intifa hakkı,\nmazbutiyet, şart tebdili ile hayır şartlarının güncelleştirilmesi gibi\nbelgeleri sicile kaydederek arşivlemek. d) İlmi araştırmaların\ngüvenlik içinde yürütülmesini sağlamak. e) Teberrukat eşyanın en geç\nbeş yılda bir sayımını yaptırarak demirbaş kayıtları ile mutabakatını sağlamak. f) Vakıflarla ilgili yayın\nfaaliyetlerinde bulunmak. g) Vakıf müze, kütüphane ve\nkültür merkezlerini açmak, denetlemek. ğ) Yurt içi ve yurt dışındaki\nvakıf ve üst kuruluşlarıyla işbirliği içerisinde bilimsel, kültürel ve sosyal\netkinlikler düzenlemek, projeler üretmek. h) Arşivlerin kullanılmasını\nkolaylaştıracak ve her tür ilmi çalışmalar için fayda sağlayacak şekilde bir\narşiv yönetim sistemi kurmak ve bu sistemin çalışmasını sağlamak. ı) Ulusal ve uluslararası\ntoplantılar, konferans, panel, sempozyum, açık oturum, sergi, fuar gibi\netkinlikler düzenlemek. i) Vakıflara ait taşınır\nkültür varlıklarının korunması ve kaçakçılığın önlenmesi için gerekli\ntedbirleri almak ve kaçırılan eserlerin iadesi ile ilgili işlemleri yürütmek. j) Genel Müdür tarafından\nverilen diğer benzer görevleri yapmak. Dış İlişkiler Daire\nBaşkanlığı MADDE 712 – (1) Dış\nİlişkiler Daire Başkanlığının görevleri şunlardır: a) Genel Müdürlüğün uluslararası\nkuruluşlarla ilişki ve işlemlerini yürütmek. b) Vakıflarla ilgili\nuluslararası alandaki gelişmeleri takip etmek. c) Yurt dışı vakıf emlak\nkonuları ile ilgili işlemleri yürütmek. ç) Genel Müdürlüğün Avrupa\nBirliği ile ilgili yapacağı çalışmaları diğer birimlerle koordinasyon\nsağlayarak yürütmek. d) Genel Müdürlüğün görev\nalanına giren konularda Türkiye’de düzenlenecek uluslararası toplantıların\norganizasyonunu yapmak ve buna ilişkin işlemleri yürütmek. e) Genel Müdür tarafından\nverilen diğer benzer görevleri yapmak. Proje ve Yapım Daire Başkanlığı MADDE 712/A- (Ek:RG-27/3/2025-32854-CK-182/5\nmd.) (1) Proje ve Yapım Daire Başkanlığının\ngörevleri şunlardır: a) Genel Müdürlüğe ve mazbut vakıflara ait yapılacak her\ntürlü yeni yapı hakkında genel ilkeleri, stratejileri ve standartları\nbelirlemek. b) Yeni yapılara ait ihalelere ilişkin iş ve işlemleri\ngerçekleştirmek. c) Genel Müdürlüğe ve mazbut vakıflara ait yeni bina yapım,\nbakım, onarım ve güçlendirme işlerinin etütlerini, projelerini, metraj ve\nyaklaşık maliyetlerini yapmak. ç) Genel Müdür tarafından verilen diğer benzer görevleri\nyapmak. Vakıf Eğitim Daire Başkanlığı MADDE 712/B- (Ek:RG-27/3/2025-32854-CK-182/5\nmd.) (1) Vakıf Eğitim Daire Başkanlığının\ngörevleri şunlardır: a) Toplumun tüm kesimlerinde vakıf\nkonusunda farkındalığın artırılması amacıyla faaliyetler yapmak. b) Vakıf mevzuatı ve vakıfların işlev\nve önemine ilişkin eğitim programları düzenlemek. c) Vakıfların sosyal girişimcilik faaliyetlerinin\nteşvik edilmesine yönelik çalışmalar yürütmek. ç) Vakıflar haftasının tüm vakıflarca\nbenimsenmesi ve kutlanmasını sağlamaya yönelik çalışmalar yaparak ilgili\nbirimlerle koordineli çalışmak. d) Genel Müdür tarafından verilen diğer\nbenzer görevleri yapmak. Bilgi İşlem Daire Başkanlığı MADDE 712/C- (Ek:RG-27/3/2025-32854-CK-182/5\nmd.) (1) Bilgi İşlem Daire Başkanlığının\ngörevleri şunlardır: a) Genel Müdürlüğün bilgi işlem\nhizmetlerini yürütmek. b) Teknolojik gelişmeleri takip ederek\nGenel Müdürlük otomasyon stratejilerini belirlemek, bilgi ve haberleşme güvenliği\nve güvenilirliği konusunun gerektirdiği önlemleri almak, politikaları ve\nilkeleri belirlemek, kamu bilişim standartlarına uygun çözümler üretmek. c) Genel Müdürlüğün internet sayfaları,\nelektronik imza ve elektronik belge uygulamaları ile ilgili teknik çalışmaları yapmak. ç) Genel Müdürlük hizmetleriyle ilgili\nbilgileri toplamak ve ilgili birimlerle işbirliği içinde veri tabanları\noluşturmak. d) Genel Müdürlük personelinin bilgi\nteknolojilerindeki gelişmelere paralel olarak düzenli şekilde hizmet içi eğitim\nalmalarını sağlamak. e) Genel Müdür tarafından\nverilen diğer benzer görevleri yapmak. Rehberlik ve Teftiş\nBaşkanlığı MADDE 713 – (1)\nRehberlik ve Teftiş Başkanlığı, Genel Müdürün emri veya onayı üzerine Genel\nMüdürlüğün merkez ve taşra kuruluşları ile ilgili olarak Genel Müdür adına\nteftiş, inceleme ve soruşturma işlerini yürütür ve ayrıca aşağıdaki görevleri\nyapar: a) Mülhak, cemaat, esnaf\nvakıfları ile yeni vakıfların, vakfiye ve vakıf senedinde yazılı şartlara,\nyürürlükteki mevzuata uygun yönetilip yönetilmediği, amacı doğrultusunda\nfaaliyette bulunup bulunmadığı, mallarının ve gelirlerinin vakfiye, 1936\nBeyannamesi ve vakıf senedindeki şartlara uygun kullanılıp kullanılmadığı hususlarını\nincelemek, denetlemek ve rehberlik yapmak. b) Vakıf ve iktisadî işletmelerinin\nve iştiraklerinin denetleme ve inceleme işlerini yürütmek. c) Müfettişlerin araştırma,\ninceleme ve denetim sonucu düzenleyecekleri raporları Başkanlık görüşü ile birlikte\nGenel Müdürlük makamına sunmak. ç) Mülhak, cemaat, esnaf\nvakıfları ile yeni vakıfların iç denetim raporları ile sonuçlarını\ndeğerlendirmek ve gerekli işlemleri yürütmek. d) Genel Müdür tarafından verilen\ndiğer benzer görevleri yapmak. (2) Rehberlik ve Teftiş\nBaşkanlığı hizmetlerinin yürütülmesinde ihtiyaç duyulması durumunda Genel Müdürün\nonayı ile taşrada çalışma grupları oluşturulabilir. (3) Rehberlik ve Teftiş\nBaşkanlığı ile çalışma gruplarının çalışma usul ve esasları yönetmelikle düzenlenir. Strateji Geliştirme Daire\nBaşkanlığı MADDE 714 – (1)\nStrateji Geliştirme Daire Başkanlığının görevleri şunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun, Cumhurbaşkanlığı kararnameleri ve diğer mevzuatla strateji geliştirme ve\nmalî hizmetler birimlerine verilen görevleri yapmak. b) Genel Müdür tarafından\nverilecek diğer görevleri yapmak. Personel Daire Başkanlığı MADDE 715 – (1) Personel\nDaire Başkanlığının görevleri şunlardır: a) Genel Müdürlüğün insan gücü\npolitikası ve planlaması konusunda çalışmalar yapmak ve tekliflerde bulunmak. b) Genel Müdürlük personelinin\natama, sicil, disiplin, emeklilik, nakil, terfi, ücret, sendika ve benzeri\nözlük hakları işlemlerini yürütmek. c) Genel Müdürlük personelinin\nhizmet içi eğitim programını hazırlamak, uygulamak ve değerlendirmek. ç) İç denetimle ilgili\nhizmetleri yürütmek. d) Genel Müdür tarafından\nverilen diğer benzer görevleri yapmak. Destek Hizmetleri Daire\nBaşkanlığı MADDE 716 – (1) Destek\nHizmetleri Daire Başkanlığının görevleri şunlardır: a) Genel Müdürlük için gerekli\naraç, gereç, kırtasiye ve malzemeleri temin etmek, dağıtımını sağlamak, onarım\nhizmetlerini yürütmek, kayıtlarını tutmak ve harcamalara ilişkin tahakkuk işlemlerini\nyapmak. b) Genel Müdürlük hizmetleri\niçin ihtiyaç duyulan taşınır ve taşınmazların kiralanması işlemlerini yürütmek. c) Genel Müdürlük hizmet binalarının\ntemizlik, aydınlatma, ısıtma, bakım, onarım ve taşıma işlemlerini yürütmek. ç) Konut tahsisi, sağlık ve sosyal\ntesislerin kurulması ve yönetilmesi ile ilgili hizmetleri yürütmek. d) Genel evrak ve arşiv\nfaaliyetlerini düzenlemek. e) Genel Müdürlüğün sivil\nsavunma ve seferberlik hizmetlerini planlamak ve yürütmek. f) Genel Müdür tarafından verilen\ndiğer benzer görevleri yapmak. Hukuk Müşavirliği MADDE 717 – (1) Hukuk\nMüşavirliğinin görevleri şunlardır: a) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak. b) Genel Müdür tarafından\nverilecek diğer görevleri yapmak. Basın ve Halkla İlişkiler\nMüşavirliği MADDE 718 – (1) Basın ve\nHalkla İlişkiler Müşavirliğinin görevleri şunlardır: a) Genel Müdürlüğün saydam bir\nyapıya kavuşturulması amacıyla Genel Müdürlüğün kimliği, misyonu, vizyonu,\nçalışma alanı ve faaliyetleri konusunda kamuoyunu bilgilendirmek. b) Genel Müdürlüğün çalışmalarına\nve yürüttüğü projeler ile faaliyetlerine ilişkin kamuoyunun bilgilendirilmesi\namacıyla görsel ve yazılı basın organlarıyla iletişim kurmak, Genel Müdürlüğe\nilişkin enformasyon niteliğindeki bilgileri derlemek, bunları Genel Müdürlük\nadına haberleştirerek kitle iletişim araçları kanalıyla kamuoyuna duyurulmasını\nsağlamak. c) Genel Müdürlük ile ilgili\nduyuru, bülten, bildiri, açıklama şeklinde derlenmiş her türlü haberin medya planını\nhazırlayarak, bu planı uygulamak. ç) Genel Müdürlüğün kamuoyu nezdinde\ntanıtımının yapılabilmesi amacıyla çalışmalarının ve kurumsal kimliğin\ntanınması ve hatırlanır olmasına yönelik reklam ve tanıtım stratejilerini\nbelirlemek, bunların uygulamaya geçirilmesini sağlamak. d) Genel Müdürlük adına\ntanıtım amacıyla kamu kurum ve kuruluşları, sivil toplum örgütleri ve\nüniversiteler ile ortak organizasyonlar planlamak, yayın faaliyetlerinde\nbulunmak, tanıtıcı broşür, afiş gibi görsel tanıtım araçları oluşturarak\nbunların hedeflenen kitlelere ulaşmasını sağlamak. e) 9/10/2003 tarihli ve 4982\nsayılı Bilgi Edinme Hakkı Kanunu çerçevesinde bilgi edinme hakkını kullanmak\nisteyen vatandaşların bilgi almasını kolaylaştıracak şekilde organize olmak, bu\nkapsamda, ilgili birimler ile bilgi edinme hakkını kullanan vatandaş arasında\nkoordinasyon görevini yürütmek. f) Genel Müdür tarafından\nverilen diğer benzer görevleri yapmak. Taşra teşkilâtı MADDE 719 – (1) Genel\nMüdürlüğün taşra teşkilâtı bu Bölüme ekli (I) sayılı cetvelde gösterilmiştir. (2) Bu cetvelde yer alan\nbirimlerin kurulup kaldırılmasına, yer ve bağlantı değişikliklerinin\nyapılmasına Genel Müdürlüğün önerisi üzerine Kültür ve Turizm Bakanı yetkilidir. (3) Taşra teşkilâtının çalışma\nusul ve esasları yönetmelikle belirlenir. Vakıf Uzmanı ve Vakıf Uzman\nYardımcısı MADDE 720 – (1) Genel\nMüdürlük görevlerinin gerektirdiği uzmanlık hizmetleri, 14/7/1965 tarihli ve\n657 sayılı Devlet Memurları Kanununun ek 41 inci maddesine göre istihdam edilen\nVakıf Uzmanı ve Vakıf Uzman Yardımcılarından oluşan meslek personeli eliyle\nyürütülür. Müfettiş ve Müfettiş\nYardımcısı MADDE 721 – (1) Genel\nMüdürlükte 27/6/1989 tarihli ve 375 sayılı Kanun Hükmünde Kararnamenin ek 24\nüncü maddesine göre Müfettiş ve Müfettiş Yardımcısı istihdam edilir. Mevcut Meclis üyelerinin\ngörev süresi GEÇİCİ MADDE 1- (Ek:RG-18/9/2020-31248-C.K.-67/14\nmd.) (1) Bu maddeyi ihdas eden\nCumhurbaşkanlığı Kararnamesinin yürürlüğe girdiği tarihten önce\nCumhurbaşkanınca ve ilgili vakıflarca Vakıflar Meclisine üye olarak atanan veya\nseçilenlerin üyelikleri, atandıkları veya seçildikleri tarihten geçerli olmak\nüzere 700 üncü maddenin ikinci fıkrasında belirtilen sürenin dolmasıyla sona\nerer. (I) SAYILI CETVEL VAKIFLAR GENEL MÜDÜRLÜĞÜ (TAŞRA TEŞKİLATI) BÖLGE MÜDÜRLÜKLERİ SIRA\nNO         BÖLGE\nADI            \nBAĞLI İLLER 1                  \nADANA                    \nAdana, Mersin, Osmaniye 2                  \nANKARA                 \nAnkara, Bolu, Çankırı, Düzce, Kırıkkale 3                  \nANTALYA               \nAntalya, Burdur, Isparta 4                  \nAYDIN                      \nAydın, Denizli, Muğla 5                  \nBALIKESİR             \nBalıkesir, Çanakkale 6                  \nBİTLİS                      \nBitlis, Hakkari, Muş, Şırnak, Siirt, Van 7                  \nBURSA                     \nBursa, Bilecik, Sakarya, Yalova 8                  \nDİYARBAKIR          Diyarbakır,\nBatman, Bingöl, Mardin 9                  \nEDİRNE                    \nEdirne, Kırklareli 10                \nERZURUM               \nErzurum, Kars, Ardahan, Bayburt, Erzincan, Iğdır, Ağrı 11                \nGAZİANTEP            \nGaziantep, Kilis 12                \nHATAY                     \nHatay, Kahramanmaraş 13                \nİSTANBUL              \nI. BÖLGE Avrupa Yakası, Tekirdağ 14                \nİSTANBUL              \nII. BÖLGE Anadolu Yakası, Kocaeli 15                \nİZMİR                       \nİzmir, Manisa 16                \nKASTAMONU          Kastamonu, Bartın,\nKarabük, Zonguldak 17                \nKAYSERİ                 \nKayseri, Niğde, Nevşehir, Kırşehir 18                \nKONYA\n                   \nKonya, Aksaray, Karaman 19                \nKÜTAHYA\n              \nKütahya, Afyonkarahisar, Eskişehir, Uşak 20                \nMALATYA               \nMalatya, Elazığ, Tunceli 21                \nSAMSUN\n                 \nSamsun, Ordu, Sinop 22                \nSİVAS                       \nSivas, Yozgat 23                \nŞANLIURFA            Şanlıurfa,\nAdıyaman 24                \nTOKAT                      \nTokat, Amasya, Çorum 25                \nTRABZON                \nTrabzon, Artvin, Giresun, Gümüşhane, Rize ELLİNCİ BÖLÜM Türkiye Yazma Eserler Kurumu\nBaşkanlığı Amaç ve kapsam MADDE 722 – (1) Bu\nBölümün amacı; yazma eser kütüphanelerinin alanında uzmanlaşmış birimler olarak\netkin şekilde hizmet vermesine, kültür mirası yazma ve eski harfli nadir basma eserlerin toplanması, korunması, sağlıklı biçimde geleceğe ulaştırılması\nile bilim, kültür ve sanat dünyasının hizmetine sunulmasına yönelik\nfaaliyetlerde bulunmak üzere Türkiye Yazma Eserler Kurumu Başkanlığının\nkuruluş, görev ve yetkilerine ilişkin usul ve esasları düzenlemektir. Tanımlar MADDE 723 – (1) Bu\nBölümün uygulanmasında; [196] a) Bakan: Kültür ve Turizm\nBakanını, b) Bakanlık: Kültür ve Turizm\nBakanlığını, c) Başkan: Türkiye Yazma\nEserler Kurumu Başkanını, ç) Başkanlık: Türkiye Yazma\nEserler Kurumu Başkanlığını, d) Eser: Yazma eserler ile\neski harfli nadir basma eserleri, e) Eski harfli nadir basma\neser: 1/11/1928 tarihli ve 1353 sayılı Türk Harflerinin Kabul ve Tatbiki\nHakkında Kanunun yürürlüğe girdiği 3/11/1928 tarihinden önce eski harfle basılmış\neserleri, f) Kütüphane: Başkanlığa bağlı\nyazma eser kütüphanelerini, g) (Ek:RG-27/3/2025-32854-CK-182/6\nmd.) Mushaf: Kur’an-ı Kerim ayetlerini tamamen veya kısmen içeren el\nyazması ve/veya nadir matbu eseri ve unsurlarını, ğ) Yazma eser: Elle yazılmış,\ntarihi, sanat veya içerik değeri olan kitap, mecmua, mektup, ferman, berat,\nlevha, hat ve benzeri eserleri, ifade eder. Türkiye Yazma Eserler Kurumu\nBaşkanlığı MADDE 724 – (1) Bu\nBölümün uygulanmasını sağlamak ve mevzuatla kendisine verilen görevleri yerine\ngetirmek üzere Bakanlığa bağlı, tüzel kişiliği haiz, özel bütçeli ve merkezi\nİstanbul’da olan Türkiye Yazma Eserler Kurumu Başkanlığı kurulmuştur. (2) Başkanlığın görevleri\nşunlardır: [197] a) Kütüphaneleri,\nkütüphanecilik ilke ve standartları çerçevesinde eşgüdüm içinde yönetmek, her\ntürlü kütüphanecilik hizmetlerini doğrudan veya elektronik ortamda sunmak,\nkütüphanecilik standartlarını geliştirmek. b) Eserlerle ilgili\nçalışmalarda ilkeleri belirlemek, geliştirmek ve değişen ihtiyaç ve koşullara\nuygun olarak ilgili mevzuatı oluşturmak. c) Gerekli fiziki koruma ve\ngüvenlik şartlarını oluşturarak eserlerin sağlıklı bir şekilde saklanmasını\nsağlamak. ç) Konservasyon ve restorasyon\nçalışmalarıyla ilgili araştırma geliştirme faaliyetlerini yürütmek, kullanılacak\nmalzemeleri üretmek, temin etmek, eserlerin konservasyon ve restorasyonlarını\nyapmak. d) Kütüphane koleksiyonlarını\nzenginleştirmek, eserlere ilişkin bilimsel çalışmaları derlemek, eserlerin\nkütüphanecilik ilkelerine uygun olarak kataloglama, sınıflama ve bibliyografya\nçalışmalarını yürütmek, veri tabanlarını oluşturmak. e) (Ek:RG-27/3/2025-32854-CK-182/7\nmd.) Yurt içinde ve yurt dışında gerçek veya\ntüzel kişiler ile kamu kurum ve kuruluşlarında bulunan yazma ve nadir matbu\nMushaflar üzerine kataloglama, dijitalleştirme, konservasyon, restorasyon,\nsergi ve basılı, görsel, işitsel yayınlar yapmak; bilimsel ve kültürel\nfaaliyetlerde bulunmak; bu alanda tematik müzeler kurmak; Diyanet İşleri\nBaşkanlığı Mushafları İnceleme ve Kıraat Kurulu ve üniversitelerin ilgili\nbölümleri ile işbirliği ve koordinasyon halinde Mushaf yazıcılığını geliştirmek;\nMushaf tarihi ve kültürü ile ilgili araştırma ve çalışmalar yapmak. f) Eserlerle ilgili çeviri,\nsadeleştirme ve tıpkıbasım çalışmaları ile içerik incelemelerini yürütmek,\ndesteklemek ve bu çalışmaların sonuçlarını yayımlamak. g) Yazma eserlerin, kaleme\nalındıkları alfabenin en kolay şekli ile basımını gerçekleştirmek. ğ) Başkanlığın faaliyet alanına\ngiren konularda basılı, görsel, işitsel yayınlar yapmak veya yaptırmak,\nyayınları ücretli veya ücretsiz kullanıma sunmak. h) Eserlerin dia, mikrofilm,\ndijital ortamlar ile fotoğraf ve benzeri dijital olmayan ortamlarda arşivini\noluşturmak ve hizmete sunmak. ı) Eserlerin yurt içi ve yurt dışında\ntanıtılmasını sağlamak amacıyla, ulusal ve uluslararası düzeyde konferans,\nseminer, sempozyum, sergi ve benzeri etkinlikler düzenlemek. i) Görev alanına giren konular\nile hat, tezhip, ebru, ciltçilik gibi Türk el sanatlarıyla ilgili sertifikalı ve sertifikasız eğitim programları\ndüzenlemek, bu sanatların yaşatılmasına, yaygınlaştırılmasına, desteklenmesine\nve tanıtılmasına yönelik faaliyetleri yürütmek, bu tür faaliyetleri yürüten\nkurumları desteklemek. j) Başkanlığın faaliyet\nalanıyla ilgili konularda yurt içi ve yurt dışındaki kurum ve kuruluşlarla\nişbirliği yapmak. k) Gerçek veya tüzel kişiler\nile kamu kurum ve kuruluşlarında bulunan eserlerin tespit ve tescil işlemlerini\nyapmak, talep halinde bunlara bedelli ya da bedelsiz restorasyon ve konservasyon\nhizmetleri vermek. l) Personele yönelik hizmet\niçi eğitim programları düzenlemek. m) Kanunlar ve Cumhurbaşkanlığı\nkararnameleriyle verilen diğer görevleri yapmak. (3) Başkanlık, merkez ve taşra\nteşkilatından meydana gelir. Merkez teşkilatı hizmet birimlerinden oluşur. (4) Başkanlığın taşra\nteşkilatı olarak Ankara, İstanbul ve Konya bölge müdürlükleri kurulmuştur.\nBaşkanlığa bağlı kurulan kütüphane müdürlükleri ve bağlı oldukları teşkilat bu\nBölüme ekli (I) sayılı cetvelde gösterilmiştir. Ankara ve Konya bölge yazma\neser kütüphaneleri ile ilgili iş ve işlemler de bölge müdürlerince yürütülür.\n28/12/2010 tarihli ve 6093 sayılı Kanunun geçici maddeleri uyarınca Başkanlığa\ndevredilen ve yeni kurulan yazma eser kütüphaneleri bu Bölüme ekli (II) ve\n(III) sayılı cetvellerde gösterilmiştir. (5) Başkan, Başkanlığın en üst\nyöneticisi olarak Başkanlık görev ve hizmetlerini mevzuat hükümlerine, yıllık\nprogramlara, Başkanlığın amaç ve politikalarına, stratejik planlarına, performans\nölçütlerine, hizmet kalite ve standartlarına uygun olarak görev alanına giren\nkonularda diğer kurum ve kuruluşlarla işbirliği içerisinde Bakana karşı sorumlu\nolarak yürütür. Başkan, merkez ve taşra teşkilatının faaliyetlerini,\nişlemlerini ve hesaplarını denetlemekle görevli ve yetkilidir. Hizmet birimleri ve görevleri MADDE 725 - (1)\nBaşkanlığın hizmet birimleri şunlardır: [198] a) Yazma ve Nadir Eserler\nDairesi Başkanlığı. b) Çeviri ve Yayım Dairesi\nBaşkanlığı. c) Kitap Şifahanesi ve Arşiv\nDairesi Başkanlığı. ç) (Ek:RG-27/3/2025-32854-CK-182/8\nmd.) Yazma Mushaflar Dairesi Başkanlığı. d) Strateji Geliştirme Dairesi\nBaşkanlığı. e) Personel ve Destek Hizmetleri\nDairesi Başkanlığı f) Hukuk Müşavirliği. g) Başkanlık Müşavirleri. Hizmet birimlerinin\ngörevleri [199] MADDE 726 – (1) Yazma\nve Nadir Eserler Dairesi Başkanlığının görevleri şunlardır: a) Kullanıcıların eserlere etkin\nerişimini sağlamaya yönelik kütüphanecilik hizmetleri vermek. b) Eserlerden yararlanılarak\noluşturulan tez, makale, kitap gibi bilimsel araştırma sonuçlarını toplamak ve\nkullanıcıların hizmetine sunmak. c) Yurt içinde veya yurt\ndışında bulunan eserlere ilişkin bibliyografyalar hazırlamak, kataloglar\noluşturmak ve bu verilere elektronik ortamda erişimi sağlamak. ç) Başkanlığın faaliyetleri ve\nçalışmalarını kamuoyuna duyurmak ve tanıtmak amacıyla bülten ve dergi gibi yayınlar\nhazırlamak. d) Ulusal ve uluslararası\ndüzeyde konferans, seminer, sempozyum, sergi gibi kültürel ve bilimsel\netkinlikler düzenlemek. e) Başkanlığın görev alanına\ngiren konularda yurt içi ve yurt dışındaki kurum ve kuruluşlarla işbirliği\nyapmak. f) Eserlerin demirbaş\nkayıtlarını tutmak. g) Hizmetlere ilişkin\nistatistikler tutmak. ğ) Başkan tarafından verilen\nbenzeri görevleri yapmak. (2) Çeviri ve Yayım Dairesi\nBaşkanlığının görevleri şunlardır: a) Eserlerde işlenen konu ve\nkullanılan sanatlarla ilgili bilimsel çalışmalar yapmak, yaptırmak. b) Çeviri ve sadeleştirme yapmak,\neserlerin orijinal dilinde matbu harflerle yazılmasını sağlamak. c) Bilimsel, kültürel ve\ntanıtıcı yayımlar yapmak, yaptırmak. ç) Yayın kurulları oluşturmak. d) Başkan tarafından verilen\nbenzeri görevleri yapmak. (3) Kitap Şifahanesi ve Arşiv\nDairesi Başkanlığının görevleri şunlardır: a) Gerekli fiziki koruma ve\ngüvenlik şartlarını oluşturarak eserlerin sağlıklı bir şekilde saklanmasını\nsağlamak. b) Konservasyon ve restorasyon\nçalışmalarıyla ilgili araştırma geliştirme faaliyetlerini yürütmek, bu araştırmaların\nsonucuna göre eserler üzerinde uygulanacak konservasyon ve restorasyon\nyöntemlerini saptamak, kullanılacak malzemeleri üretmek veya temin etmek,\neserlerin konservasyon ve restorasyonlarını yapmak. c) Eserlerin dia, mikrofilm ve\ndijital ortamlar ile fotoğraf gibi dijital olmayan ortamlarda arşivini\noluşturmak. ç) Başkan tarafından verilen\nbenzeri görevleri yapmak. (4) (Ek:RG-27/3/2025-32854-CK-182/9\nmd.) Yazma Mushaflar Dairesi Başkanlığının\ngörevleri şunlardır: a) Yurt\niçindeki ve yurt dışındaki yazma ve nadir matbu Mushafların kataloglanması ve\ngörüntülenmesini yapmak; Mushaflar üzerine veri tabanları oluşturmak. b) Mushaflar\nüzerine ulusal ve uluslararası düzeyde sergi, sempozyum, konferans ve seminer\ngibi bilimsel ve kültürel etkinlikler düzenlemek; Mushaf tarihi ve kültürü ile\nilgili araştırma ve çalışmaları Diyanet İşleri Başkanlığı Mushafları İnceleme\nve Kıraat Kurulu ve üniversitelerin ilgili bölümleri ile işbirliği ve\nkoordinasyon halinde gerçekleştirmek. c) Mushafların\nkonservasyon ve restorasyonlarını Kitap Şifahanesi ve Arşiv Dairesi Başkanlığı\nile işbirliği içerisinde yapmak. ç) Mushaflar\nüzerine yayınlar yapmak. d) Çeşitli\nyazı türlerinde Mushaf yazdırmak ve Mushaf yazıcılığında dijital imkân ve\nteknikleri geliştirmek. e) Gerçek veya\ntüzel kişiler ile kamu kurum ve kuruluşlarında bulunan Mushaflar üzerine\nyukarıda sayılan görevler çerçevesinde iş ve işlemler yapmak, görev alanıyla\nilgili bu kişi ve kurumlarla çeşitli işbirlikleri kurmak. f) Başkan\ntarafından verilen benzeri görevleri yapmak. (5) Strateji Geliştirme\nDairesi Başkanlığı; 10/12/2003 tarihli ve 5018 sayılı Kamu Malî Yönetimi ve\nKontrol Kanunu, 22/12/2005 tarihli ve 5436 sayılı Kanunun 15 inci maddesi ve\ndiğer mevzuatla strateji geliştirme ve mali hizmetler birimlerine verilen\ngörevleri yapar. (6) Personel ve Destek\nHizmetleri Dairesi Başkanlığının görevleri şunlardır: a) Başkanlık personelinin her\ntürlü özlük işlemleri, personel eğitimi ve personel hareketliliğine ait iş ve\nişlemleri yapmak. b) Başkanlık faaliyetleriyle ilgili\nyapım, bakım, onarım, satın alma, kiralama,  ulaşım, güvenlik, aydınlatma,\nısıtma, belge yönetimi, demirbaş, arşiv, depolama ve sağlık giderleri ile\nilgili tüm iş ve işlemleri yapmak. c) Başkan tarafından verilen\nbenzeri görevleri yapmak. (7) Hukuk Müşavirliğinin\ngörevleri şunlardır: a) 26/9/2011 tarihli ve 659\nsayılı Genel Bütçe Kapsamındaki Kamu İdareleri ve Özel Bütçeli İdarelerde Hukuk\nHizmetlerinin Yürütülmesine İlişkin Kanun Hükmünde Kararname hükümlerine göre\nhukuk birimlerine verilen görevleri yapmak, b) Başkan tarafından verilen\nbenzeri görevleri yapmak. Kurullar MADDE 727 – (1) Danışma\nKurulu; Bakanlık Bakan Yardımcısının başkanlığında, Başkan, Devlet Arşivleri\nBaşkanı, Kütüphaneler ve Yayımlar Genel Müdürü ile Bakanlıkça Türk dili ve edebiyatı,\nArap dili ve edebiyatı, Fars dili ve edebiyatı, tarih, kütüphanecilik,\narşivcilik, bilgi ve belge yönetimi, sanat tarihi bölümleri ve ilahiyat\nfakültelerinden dört öğretim üyesi ile taşınır kültür varlıklarının korunması\nve restorasyonu, Türk el sanatları, kimya ve  biyoloji bölümlerinden\nbelirlenen iki öğretim üyesinden oluşur. Kurul, Başkanlığın faaliyet alanı ile\nilgili olarak temel yaklaşım ve uygulamalar ile önceliklerin belirlenmesi\namacıyla tavsiye niteliğinde kararlar alır ve görüş bildirir. (2) Eser Sağlama Kurulu; Yazma\nve Nadir Eserler Dairesi Başkanı başkanlığında, Ankara Yazma Eserler\nBölge Müdürü, İstanbul Yazma Eserler Bölge Müdürü, Konya Yazma Eserler Bölge\nMüdürü ile Bakanlıkça kütüphanecilik, arşivcilik, bilgi ve belge yönetimi, Türk\ndili ve edebiyatı, Arap dili ve edebiyatı, Fars dili ve edebiyatı, tarih, Türk\nel sanatları, taşınır kültür varlıklarının korunması ve restorasyonu, sanat\ntarihi bölümleri veya ilahiyat fakültelerinden belirlenen üç öğretim üyesi\nolmak üzere yedi kişiden oluşur. Kurul, yurt içinden ve yurt dışından eserlerin\nBaşkanlık kütüphanelerine kazandırılması amacıyla satın alma ve bağış kabulüne\nyönelik karar alır. Kurul kararları Başkanın onayı ile yürürlüğe girer.\nBaşkanlık, bu çerçevede yurt içinde ve yurt dışında düzenlenen müzayedelere\nkatılabilir. Araştırma ve Eğitim Merkezi MADDE 728 – (1)\nBaşkanlık; Osmanlı Türkçesi, restorasyon, konservasyon, dijitalleştirme\nteknolojileri ile hat, tezhip, ebru, ciltçilik gibi Türk el sanatlarıyla ilgili\nsertifikalı veya sertifikasız eğitim programları ve kurslar düzenlemek amacıyla\nAraştırma ve Eğitim Merkezi kurabilir. (2) Araştırma ve Eğitim Merkezinin\nkurulması ve çalışmasıyla ilgili usul ve esaslar yönetmelikle düzenlenir. Personel statüsü MADDE 729 – (1)\nBaşkanlık, Türk el sanatları dahil belli bir uzmanlık gerektiren nitelikteki iş\nve hizmetler için 27/6/1989 tarihli ve 375 sayılı Kanun Hükmünde Kararnamenin\nek 26 ncı ve ek 31 inci maddelerine göre yerli veya yabancı kişileri istihdam\nedebilir. (Mülga cümle:RG-26/12/2019-30990-CK-54/3md.) (…) (2) (Ek: RG-13/9/2018-30534\n– CK-17/4 md.) Başkanlıkta, 14/7/1965 tarihli ve 657 sayılı Devlet Memurları\nKanununun ek 41 inci maddesine göre Yazma Eser Uzmanı ve Yazma Eser Uzman\nYardımcısı istihdam edilebilir. Başkanlığın gelirleri ve\ndöner sermaye MADDE 730 – (1)\nBaşkanlığın gelirleri; her yıl Bakanlık bütçesine bu amaçla konulacak ödenek,\nBaşkanlığın görev alanına giren faaliyetlerinden ve hizmetlerinden elde\nedilecek gelirler, bağışlar ve yardımlar ile diğer gelirlerden oluşur. Başkanlığın\ngelir fazlası bir sonraki yıl Başkanlık bütçesine aktarılır. (2) Başkanlık, görev ve hizmetleri\nile ilgili döner sermaye işletmesi kurabilir. Kurulacak döner sermaye\nişletmesine ilgili mevzuatına göre tahsis edilmiş olan sermaye miktarı Cumhurbaşkanı\nkararıyla artırılabilir. (3) İşletmenin görevleri, gelirleri,\nsermaye kaynakları, harcama yerleri ile diğer hususlar Hazine ve Maliye\nBakanlığının görüşü alınarak hazırlanacak yönetmelikle düzenlenir. Döner\nsermaye işletmesinin saymanlık hizmetleri Hazine ve Maliye Bakanlığınca\nkurulacak muhasebe birimince yürütülür. Araştırma, etüt ve proje yaptırma MADDE 731 – (1)\nBaşkanlık, görevleri ile ilgili olarak ulusal ve uluslararası bilimsel\naraştırma, etüt, film ve proje gibi işleri yerli ve yabancı gerçek veya tüzel\nkişilere yaptırabilir. Başkanlık, görev alanına giren konularda üniversiteler\nveya uzman kurum ve kuruluşlardan danışmanlık hizmeti satın alabilir. (I) SAYILI CETVEL BAŞKANLIĞA BAĞLI KURULAN YAZMA\nESER KÜTÜPHANESİ MÜDÜRLÜKLERİ İL ADI İLÇE ADI YAZMA ESER KÜTÜPHANESİ MÜDÜRLÜĞÜNÜN ADI BAĞLI OLDUĞU TEŞKİLAT 1 İSTANBUL FATİH SÜLEYMANİYE YAZMA ESER KÜTÜPHANESİ İSTANBUL YAZMA ESERLER BÖLGE MÜDÜRLÜĞÜ 2 İSTANBUL ÜSKÜDAR HACI SELİM AĞA YAZMA ESER KÜTÜPHANESİ İSTANBUL YAZMA ESERLER BÖLGE MÜDÜRLÜĞÜ 3 İSTANBUL MERKEZ BEYAZIT YAZMA ESER KÜTÜPHANESİ İSTANBUL YAZMA ESERLER BÖLGE MÜDÜRLÜĞÜ 4 İSTANBUL FATİH MİLLET YAZMA ESER KÜTÜPHANESİ İSTANBUL YAZMA ESERLER BÖLGE MÜDÜRLÜĞÜ 5 BURSA OSMANGAZİ İNEBEY YAZMA ESER KÜTÜPHANESİ İSTANBUL YAZMA ESERLER BÖLGE MÜDÜRLÜĞÜ 6 EDİRNE MERKEZ SELİMİYE YAZMA ESER KÜTÜPHANESİ İSTANBUL YAZMA ESERLER BÖLGE MÜDÜRLÜĞÜ 7 ÇORUM MERKEZ HASAN PAŞA YAZMA ESER KÜTÜPHANESİ ANKARA YAZMA ESERLER BÖLGE MÜDÜRLÜĞÜ 8 KASTAMONU MERKEZ KASTAMONU YAZMA ESER KÜTÜPHANESİ ANKARA YAZMA ESERLER BÖLGE MÜDÜRLÜĞÜ 9 KÜTAHYA MERKEZ VAHİD PAŞA YAZMA ESER KÜTÜPHANESİ ANKARA YAZMA ESERLER BÖLGE MÜDÜRLÜĞÜ 10 AMASYA MERKEZ AMASYA BEYAZIT YAZMA ESER KÜTÜPHANESİ ANKARA YAZMA ESERLER BÖLGE MÜDÜRLÜĞÜ 11 SİVAS MERKEZ ZİYA BEY YAZMA ESER KÜTÜPHANESİ KONYA YAZMA ESERLER BÖLGE MÜDÜRLÜĞÜ 12 KONYA KARATAY YUSUF AĞA YAZMA ESER KÜTÜPHANESİ KONYA YAZMA ESERLER BÖLGE MÜDÜRLÜĞÜ 13 DİYARBAKIR MERKEZ ZİYA GÖKALP YAZMA ESER KÜTÜPHANESİ KONYA YAZMA ESERLER BÖLGE MÜDÜRLÜĞÜ 14 KAYSERİ MELİKGAZİ RAŞİT EFENDİ YAZMA ESER KÜTÜPHANESİ KONYA YAZMA ESERLER BÖLGE MÜDÜRLÜĞÜ 15 MANİSA MERKEZ MANİSA YAZMA ESER KÜTÜPHANESİ KONYA YAZMA ESERLER BÖLGE MÜDÜRLÜĞÜ (II) SAYILI CETVEL BAŞKANLIĞA DEVREDİLEN YAZMA ESER\nKÜTÜPHANELERİ İL ADI İLÇE ADI KÜTÜPHANE ADI 1 BURSA OSMANGAZİ İNEBEY YAZMA ESER KÜTÜPHANESİ 2 DİYARBAKIR MERKEZ ZİYA GÖKALP YAZMA ESER KÜTÜPHANESİ 3 EDİRNE MERKEZ SELİMİYE YAZMA ESER KÜTÜPHANESİ 4 İSTANBUL FATİH SÜLEYMANİYE YAZMA ESER KÜTÜPHANESİ MÜDÜRLÜĞÜ 5 İSTANBUL FATİH NURUOSMANİYE YAZMA ESER KÜTÜPHANESİ 6 İSTANBUL MERKEZ KÖPRÜLÜ YAZMA ESER KÜTÜPHANESİ 7 İSTANBUL ÜSKÜDAR HACI SELİM AĞA YAZMA ESER KÜTÜPHANESİ 8 İSTANBUL MERKEZ ATIF EFENDİ YAZMA ESER KÜTÜPHANESİ 9 İSTANBUL FATİH MİLLET YAZMA ESER KÜTÜPHANESİ 10 İSTANBUL FATİH RAGIP PAŞA YAZMA ESER KÜTÜPHANESİ 11 KAYSERİ MELİKGAZİ RAŞİT EFENDİ YAZMA ESER KÜTÜPHANESİ 12 KONYA MERAM BÖLGE YAZMA ESERLER KÜTÜPHANESİ MÜDÜRLÜĞÜ 13 KONYA KARATAY YUSUF AĞA YAZMA ESER KÜTÜPHANESİ 14 SİVAS MERKEZ ZİYA BEY YAZMA ESER KÜTÜPHANESİ (III) SAYILI CETVEL İL ADI İLÇE ADI HALK KÜTÜPHANESİNİN ADI YENİ KURULAN BİRİM ADI 1 AMASYA MERKEZ AMASYA BEYAZIT HALK KÜTÜPHANESİ AMASYA BEYAZIT YAZMA ESER KÜTÜPHANESİ 2 ANKARA ADNAN ÖTÜKEN HALK KÜTÜPHANESİ ANKARA YAZMA ESERLER BÖLGE MÜDÜRLÜĞÜ 3 ÇORUM MERKEZ HASAN PAŞA HALK KÜTÜPHANESİ HASAN PAŞA YAZMA ESER KÜTÜPHANESİ MÜDÜRLÜĞÜ 4 İSTANBUL MERKEZ BEYAZIT DEVLET KÜTÜPHANESİ MÜDÜRLÜĞÜ BEYAZIT YAZMA ESER KÜTÜPHANESİ MÜDÜRLÜĞÜ 5 KASTAMONU MERKEZ KASTAMONU İL HALK KÜTÜPHANESİ MÜDÜRLÜĞÜ KASTAMONU YAZMA ESER KÜTÜPHANESİ MÜDÜRLÜĞÜ 6 KÜTAHYA MERKEZ VAHİD PAŞA İL HALK KÜTÜPHANESİ MÜDÜRLÜĞÜ VAHİD PAŞA YAZMA ESER KÜTÜPHANESİ MÜDÜRLÜĞÜ 7 MANİSA MERKEZ MANİSA İL HALK KÜTÜPHANESİ MÜDÜRLÜĞÜ MANİSA YAZMA ESER KÜTÜPHANESİ MÜDÜRLÜĞÜ ELLİBİRİNCİ BÖLÜM Yurtdışı Türkler ve Akraba\nTopluluklar Başkanlığı Amaç MADDE 732 – (1) Bu Bölümün\namacı; a) Yurt dışında yaşayan\nvatandaşlarımızla ilgili çalışmalar yapmak ve sorunlarına çözüm üretmek, b) Soydaş ve akraba\ntopluluklar ile sosyal, kültürel ve ekonomik ilişkilerin geliştirilmesi\namacıyla bu topluluklara yönelik faaliyetler yürütmek, c) Avrupa Birliği çerçevesinde\nyürütülen projeler ile Yükseköğretim Kurulu ve üniversiteler hariç olmak üzere\nkamu kurum ve kuruluşlarınca ülkemizde eğitim görmesi uygun görülenlerle, uluslararası\nanlaşmalar çerçevesinde ülkemize gelen öğrencilerin, ülkemizdeki eğitim\nsüreçlerinin başarılı bir şekilde sonuçlandırılması için her türlü esası\nbelirleyerek, ilgili kurumlar arasındaki koordinasyonu sağlamak, üzere Yurtdışı Türkler ve\nAkraba Topluluklar Başkanlığının kuruluş, teşkilat, görev ve yetkilerine ilişkin\nusul ve esasları düzenlemektir. Kapsam MADDE 733 – (1) Bu\nBölüm,  Türkiye dışında yaşayan Türkiye Cumhuriyeti vatandaşlarını,\nkaybettirme hâlleri dışında vatandaşlıktan çıkanları, soydaş ve akraba\ntopluluklar ile sosyal, kültürel ve ekonomik ilişkilerin geliştirilmesi\namacıyla bu topluluklara yönelik faaliyetler yürüten kamu kurum ve kuruluşları,\nsivil toplum kuruluşlarını ve meslekî yapılanmalar ile öğrencilerle ilgili\nfaaliyetleri kapsar. Bu Bölümün uygulanmasında, 5/5/1969 tarihli ve 1173 sayılı\nMilletlerarası Münasebetlerin Yürütülmesi ve Koordinasyonu Hakkında Kanun\nhükümleri saklıdır. Tanımlar MADDE 734 – (1) Bu\nBölümün uygulanmasında; a) Bakan: Kültür ve Turizm\nBakanını, b) Başkan: Yurtdışı Türkler ve\nAkraba Topluluklar Başkanını, c) Başkanlık: Yurtdışı Türkler\nve Akraba Topluluklar Başkanlığını, ç) Koordinasyon görevi: Diğer\nbakanlıklar ile kamu kurum ve kuruluşlarının görev ve yetki alanları saklı\nkalmak üzere bu bakanlık ve kurumlarca sunulan hizmetlerin bir plana bağlı\nolarak hedef ve stratejilerin oluşturulması ve sonuçlarının takip edilerek\nçalışmalarda başarıya ulaşılmasını sağlamayı, d) Öğrenci: Kamu kurum ve\nkuruluşlarınca ülkemizde eğitim görmesi uygun görülenler ile uluslararası\nanlaşmalar çerçevesinde eğitim amacıyla Türkiye’ye gelen yabancı uyruklu\nöğrencileri, e) Ülke-bölge masaları: Görev\nalanı içinde ülke ve bölgeleri kapsayan ve uzmanlardan oluşan çalışma\ngruplarını, ifade eder. Kuruluş MADDE 735 – (1) Bu Bölümde\nve ilgili diğer mevzuatla verilen görevleri yerine getirmek ve yetkileri\nkullanmak üzere kamu tüzel kişiliğini haiz, özel bütçeli, Kültür ve Turizm\nBakanlığına bağlı Yurtdışı Türkler ve Akraba Topluluklar Başkanlığı\nkurulmuştur. Başkan, başkan yardımcıları\nve başkanlık müşavirleri MADDE 736 – (1) Başkan,\nBaşkanlığın en üst amiri olup, Başkanlık hizmetlerini; mevzuata, Başkanlığın\namaç ve politikalarına, stratejik planına, performans ölçütlerine ve hizmet\nkalite standartlarına uygun olarak düzenler, yürütür ve hizmet birimleri\narasındaki koordinasyonu sağlar. Başkan, Bakana karşı sorumludur. (2) Başkana yardımcı olmak\nüzere en çok üç başkan yardımcısı atanabilir. Başkan yardımcıları, Başkan\ntarafından verilen görevleri yerine getirir ve Başkana karşı sorumludur. (3) Başkanlıkta özel önem ve\nöncelik taşıyan konularda Başkana yardımcı olmak üzere en çok üç başkanlık\nmüşaviri görevlendirilebilir. Hizmet birimleri MADDE 737 – (1)\nBaşkanlık teşkilatı aşağıdaki birimlerden oluşur: a) Yurtdışı Vatandaşlar Daire\nBaşkanlığı. b) Kültürel ve Sosyal\nİlişkiler Daire Başkanlığı. c) Kurumsal İlişkiler ve\nİletişim Daire Başkanlığı. ç) Uluslararası Öğrenciler\nDaire Başkanlığı. d) Strateji Geliştirme Daire\nBaşkanlığı. e) Personel Daire Başkanlığı. f) Destek Hizmetleri Daire Başkanlığı. g) Bilgi İşlem Daire\nBaşkanlığı. ğ) Hukuk Müşavirliği. Yurtdışı Vatandaşlar Daire\nBaşkanlığı MADDE 738 – (1)\nYurtdışı Vatandaşlar Daire Başkanlığının görevleri şunlardır: a) Yurtdışında yaşayan Türkiye\nCumhuriyeti vatandaşlarının, kaybettirme hâlleri dışında vatandaşlıktan çıkmış\nolanların ve 29/5/2009 tarihli ve 5901 sayılı Türk Vatandaşlığı Kanununun 28\ninci maddesi gereği Türk vatandaşlarına tanınan haklardan aynen yararlananların\nülkemizle sosyal, kültürel ve ekonomik bağlarını muhafaza etmeleri ve\ngeliştirmeleri için gerekli çalışmaların ilgili kurumlarla eşgüdüm içinde\nyapılmasını sağlamak. b) Yurtdışında yaşayan\nvatandaşların ve kaybettirme hâlleri dışında vatandaşlıktan çıkmış olanların\nher türlü sorunları ile ilgili çalışmalar yapmak, sorunlarına çözüm üretmek,\nhayat standartlarının yükseltilmesi için ticarî ve meslekî kuruluşlarla\nbirlikte çalışmalar yapmak, ilgili kurumlar nezdinde bunları takip ederek\nuygulanmasını sağlamak. c) Yurtdışında yaşayan\nvatandaşlar ve kaybettirme hâlleri dışında vatandaşlıktan çıkmış olanlarla\nilgili, yetkili kamu kurum ve kuruluşlarınca yapılacak çalışmaların\nkoordinasyonunun bir plan dâhilinde yapılmasını sağlamak. ç) Yurtdışında yaşayan\nvatandaşların ve kaybettirme hâlleri dışında vatandaşlıktan çıkmış olanların,\nöz kültürlerini kaybetmeden toplumsal hayata katılmaları için bilinçlendirme\nfaaliyetlerini yaparak veya yaptırarak, yaşadıkları ülkelerle uyumlu bir hâlde\nvarlıklarını sürdürmelerini teminen, gereken her türlü çalışmaların ilgili\nbirimler, meslekî yapılanmalar ve sivil toplum kuruluşlarıyla birlikte yapılmasını\nsağlamak. d) Yurtdışında yaşayan\nvatandaşların ve kaybettirme hâlleri dışında vatandaşlıktan çıkmış olanların\nbulundukları toplumda kanunî haklardan tam olarak yararlanabilmeleri için gerekli\nçalışmaları yapmak; ayrımcılık, asimilasyon, yabancı düşmanlığına karşı\nkorunmaları için faaliyette bulunmak ve aynı amaç için çalışan kişi ve\nkuruluşlarla işbirliği yapmak. e) Yurtdışında yaşayan\nvatandaşlarımızın bulunduğu ülkelerle ekonomik, sosyal, kültürel ve ticari\nbağlarını geliştirmek üzere girişimciler ve profesyonellerin güçlerinin birleştirilmesi\nyoluyla yurtdışındaki Türkiye imajının güçlendirilerek ülkemizin uluslararası\ndüzeyde tanınması ve tanıtılması için yurt içinde veya yurt dışında kurulmuş\nsivil toplum örgütleri, meslekî yapılanmalar, tüzel kişilikler ve ticari\nörgütlerle ortak planlı çalışmalar yapmak veya yapılan çalışmalara idarî ve\nmalî destekte bulunmak. f) Görev alanına giren\nkonularda hizmetlerin etkililiğini ve yararlanıcı memnuniyetini analiz ederek\naraştırmak ve bunların sonuçlarını ilgili kurumlarla paylaşarak gereken çalışmaların\nbaşlatılmasını sağlamak. g) (İptal bent: Anayasa Mahkemesi’nin\n9/11/2022 tarihli ve E: 2018/123, K: 2022/138 sayılı Kararı ile.) (…) ğ) Yurtdışında yaşayan\nvatandaşlar ve kaybettirme halleri dışında vatandaşlıktan çıkmış olanlar ve\nçocukları için yurt içinde ve yurt dışında eğitim, burs ve barınma desteği sağlamak. h) Başkan tarafından verilecek\ndiğer görevleri yerine getirmek. Kültürel ve Sosyal\nİlişkiler Daire Başkanlığı MADDE 739 – (1)\nKültürel ve Sosyal İlişkiler Daire Başkanlığının görevleri şunlardır: a) Soydaş ve akraba\ntopluluklarla ekonomik, sosyal ve kültürel bağların geliştirilmesi için ilgili\nkişi, kurum, sivil toplum kuruluşu ve meslekî yapılanmalarla birlikte yapılacak\nçalışmalara destek olmak ve bu faaliyetlerin bir plan dâhilinde koordine edilmesini\nsağlamak. b) Kamu kurum ve kuruluşlarınca\nsoydaş ve akraba topluluklarla ilgili hizmet ve faaliyetlere yönelik olarak\nilgili kuruluşlarla birlikte hedefleri belirleyerek bir plan dâhilinde koordine\nedilmesini sağlamak. c) Görev alanına giren\nkonularda hizmetlerin etkililiğini ve yararlanıcı memnuniyetini analiz ederek\naraştırmak ve bunların sonuçlarını ilgili kurumlarla paylaşarak gereken\nçalışmaların başlatılmasını sağlamak. ç) Başkan tarafından verilecek\ndiğer görevleri yerine getirmek. Kurumsal İlişkiler ve\nİletişim Daire Başkanlığı MADDE 740 – (1)\nKurumsal İlişkiler ve İletişim Daire Başkanlığının görevleri şunlardır: a) Yurtdışında yaşayan\nvatandaşların ve kaybettirme hâlleri dışında vatandaşlıktan çıkmış olanların\nkurdukları sivil toplum kuruluşları ile bu Bölümde belirtilen konularda faaliyette\nbulunan sivil toplum kuruluşlarının başarılı çalışmalar yapabilmeleri için kapasite\ngeliştirme program ve projeleri geliştirmek, uygulamak ve benzeri çalışmalara\nve projelere idarî ve malî destekte bulunmak. b) Bu Bölümde belirtilen\namaçların gerçekleştirilmesine yönelik olarak kişi ve kuruluşlarca yurtiçinde\nve yurtdışında planlanan faaliyetleri idari, mali veya hibe esaslı olarak desteklemek. c) Başkanlığın görev alanı ile\nilgili süreli ve süresiz yayınları planlayıp yayımlamak veya yayınlatmak. ç) Görev alanı ile ilgili\nkonularda panel, konferans ve sempozyumlar düzenlemek veya düzenletmek. d) Başkanlığın basın ve halkla\niletişim çalışmalarını yürütmek. e) Hedef kitleye yönelik olarak\nyapılacak desteklerin esaslarını belirlemek. f) Başkan tarafından verilecek\ndiğer görevleri yerine getirmek. Uluslararası Öğrenciler\nDaire Başkanlığı MADDE 741 – (1)\nUluslararası Öğrenciler Daire Başkanlığının görevleri şunlardır: a) Öğrencilerin, öğrenimleri\nsüresinde ve sonrasında, ülkemizi daha iyi tanımalarını ve ilişkilerin\nsürekliliğini sağlayıcı yurtiçinde ve yurtdışında çalışmalar yapmak veya benzeri\nçalışmalar yapan kamu kurum ve kuruluşları, özel kuruluş ile sivil toplum\nkuruluşlarının çalışmalarına katkıda bulunmak. b) Öğrencilere yönelik olarak\nalınan kararların uygulanmasını ve sonuçlarını takip etmek. c) Kurum ve kuruluşların\nyaptıkları çalışmalarla ilgili değerlendirmeler ve analizler yapmak. ç) Öğrencilerin mezuniyet\nsonrasında yaşadıkları ülkelerde ilişkilerimizin devamını sağlamak. d) Görev alanına giren\nkonularda hizmetlerin etkililiğini ve yararlanıcı memnuniyetini analiz ederek\naraştırmak ve sonuçlarını ilgili kurumlarla paylaşarak gereken çalışmaların\nbaşlatılmasını sağlamak. e) İlgili kurum ve kuruluşların\nçalışmalarının değerlendirilebilmesi amacıyla veri bankası oluşturmak. f) Türkiye’ye çeşitli\nalanlarda eğitim, öğretim, seminer, kurs ve benzeri faaliyetler için gelecek\nyabancı uyruklu öğrencilere ihtiyaçları doğrultusunda destek vermek. g) Yurtdışından öğrenim\ngörmek amacıyla ülkemize gelen öğrencilere burs, barınma, iaşe, sigorta, tedavi\nve diğer giderlere ilişkin destek sağlamak. ğ) Başkan tarafından verilecek\ndiğer görevleri yerine getirmek. Strateji Geliştirme Daire Başkanlığı MADDE 742 – (1)\nStrateji Geliştirme Daire Başkanlığının görevleri şunlardır: a) 10/12/2003 tarihli ve 5018\nsayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı\nKanun, Cumhurbaşkanlığı kararnameleri ve diğer mevzuatla strateji geliştirme ve\nmalî hizmetler birimlerine verilen görevleri yapmak. b) Başkan tarafından verilen\ndiğer görevleri yapmak. Personel Daire Başkanlığı MADDE 743 – (1)\nPersonel Daire Başkanlığının görevleri şunlardır: a) Başkanlığın insan gücü\nplanlaması ve personel politikasıyla ilgili çalışmaları yapmak, personel sisteminin\ngeliştirilmesi ve performans ölçütlerinin oluşturulması ile ilgili tekliflerde\nbulunmak. b) Başkanlık personelinin atama, özlük,\nemeklilik ve sağlık işleriyle ilgili işleri yapmak. c) Başkanlığın eğitim planını hazırlamak,\nhizmet öncesi ve hizmet içi eğitim programlarını düzenlemek ve uygulamak. ç) Başkanlık kütüphane hizmetlerini\nyürütmek. d) Başkanlığın görev alanı ile ilgili\ndiğer kamu kurumları ve kişilere yönelik sürekli eğitim merkezi bünyesinde ilgili\ndaire başkanlıkları ile koordineli olarak eğitim programları düzenlemek. e) Eğitim\nmateryalleri hazırlamak veya hazırlatmak. f) Başkan\ntarafından verilecek diğer görevleri yerine getirmek. Destek Hizmetleri Daire\nBaşkanlığı MADDE 744 – (1) Destek Hizmetleri Daire Başkanlığının görevleri şunlardır: a) 5018 sayılı\nKamu Mali Yönetimi ve Kontrol Kanunu çerçevesinde, kiralama ve satın alma\nişlerini yürütmek, temizlik, aydınlatma, ısıtma, onarım, taşıma ve benzeri\nhizmetleri yapmak veya yaptırmak. b) Genel evrak\nfaaliyetlerini düzenlemek ve yürütmek. c) Başkanlık arşiv\nhizmetlerini yürütmek. ç) Başkanlık sivil\nsavunma ve seferberlik hizmetlerini planlamak ve yürütmek. d) Başkan\ntarafından verilecek diğer görevleri yerine getirmek. Bilgi\nİşlem Daire Başkanlığı MADDE 745 – (1) Bilgi İşlem Daire Başkanlığının\ngörevleri şunlardır: a) Başkanlık\nprojelerinin Başkanlık bilişim altyapısına uygun olarak tasarlanmasını ve\nuygulanmasını sağlamak, teknolojik gelişmeleri takip etmek ve Başkanlık otomasyon\nstratejilerini belirlemek, bilgi güvenliği ve güvenilirliği konusunun\ngerektirdiği önlemleri almak, kamu bilişim standartlarına uygun çözümler\nüretmek. b) Başkanlığın\nbilgi işlem hizmetlerini yürütmek. c) Başkanlığın\ninternet sayfaları, elektronik imza ve elektronik belge uygulamaları ile ilgili\nteknik çalışmaları yapmak. ç) Başkanlık görev\nalanıyla ilgili bilgi bankalarının oluşturulmasına yönelik teknik çalışmaları\nyürütmek ve ortaya çıkan sistemi yönetmek. d) Başkanlık\nhizmetleriyle ilgili bilgileri toplamak ve veri tabanları oluşturmak. e) Başkanlığın\nmevcut bilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme güvenliğini sağlamak ve bu konularda görev\nüstlenen personelin bilgi teknolojilerindeki gelişmelere paralel olarak düzenli\nşekilde hizmet içi eğitim almalarını sağlamak. f) Başkan\ntarafından verilen diğer görevleri yapmak. Hukuk Müşavirliği MADDE 746 – (1) Hukuk\nMüşavirliğinin görevleri şunlardır: a) 26/9/2011 tarihli ve 659\nsayılı Kanun Hükmünde Kararname hükümlerine göre hukuk birimlerine verilen\ngörevleri yapmak. b) Başkan tarafından verilen\ndiğer görevleri yapmak. Komisyonlar ve ofisler MADDE 747 – (1)\nBaşkanlık, görevleri ve süresi belirtilmek kaydıyla Başkanın teklifi ve Bakanın\nonayı ile özel ihtisas ve araştırma komisyonları kurabilir. Başkanlık\nbünyesinde görev alanı ile ilgili olarak kurulacak ülke ve bölge masaları Bakan\noluruyla belirlenir. (2) Başkanlık, ilgili\nCumhurbaşkanlığı kararnamesi uyarınca yurtiçinde ve yurtdışında hizmetlerini\ntakip ve koordine etmek için gerekli görülen yerlerde Başkanın teklifi ve Bakan\nonayı ile koordinasyon ofisleri açabilir. Ofislerin çalışma esasları\nBaşkanlıkça çıkarılacak yönetmelikle belirlenir. Personel MADDE 748 – (1) Başkanlıkta,\n27/6/1989 tarihli ve 375 sayılı Kanun Hükmünde Kararnamenin ek 26 ncı maddesine\ngöre sözleşme ile yerli veya yabancı uzman istihdam edilebilir. (Mülga\ncümle:RG-26/12/2019-30990-CK-54/3 md.) (…) (2) Başkanlıkta 14/7/1965\ntarihli ve 657 sayılı Kanunun ek 41 inci maddesine göre Yurtdışı Türkler ve\nAkraba Topluluklar Uzmanı ve Uzman Yardımcısı istihdam edilebilir. Görevlendirme MADDE 749 – (1) Başkanlıkta\n375 sayılı Kanun Hükmünde Kararnamenin ek 25 inci maddesine göre geçici\ngörevlendirme yapılabilir. Başkanlığın gelirleri MADDE 750 – (1)\nBaşkanlığın gelirleri şunlardır: a) Genel bütçeden yapılacak\nyardımlar. b) Başkanlığa yapılacak her\ntürlü bağış, yardım ve vasiyetler. c) Başkanlık gelirlerinin\ndeğerlendirilmesinden elde edilen gelirler. ç) Diğer gelirler. Kamu kurum ve kuruluşları\nile öğrencilerin yükümlülükleri MADDE 751 – (1)\nBaşkanlık, soydaş akraba topluluklara ve yurtdışında yaşayan vatandaşlara\nyönelik hizmet sunan bakanlıklar ile kamu kurum ve kuruluşları arasında\nkoordinasyonu sağlar. (2) Başkanlık, bu Bölüm ve\nilgili diğer mevzuatla verilen görevlerle ilgili konularda; diğer kamu kurum ve\nkuruluşları, mahallî idareler, meslek kuruluşları ve sivil toplum kuruluşları\nile gerekli işbirliği ve koordinasyonu sağlar. Kamu kurum ve kuruluşları,\nüniversiteler ve mesleki yapılanmaların, Başkanlığın görev alanındaki\nfaaliyetlerine yönelik çalışmalarının ivedilikle sonuçlandırılması amacıyla diğer\nkamu birimlerindeki işlemlerini takip ederek sonuçlandırır. (3) Yurtdışında sunulacak\nhizmetlerde; mükerrer uygulamaların önlenmesi, kamu kaynaklarının tasarruflu bir\nşekilde kullanılması, hizmetlerin aksamadan yerinde ve zamanında yapılabilmesi\namacıyla Bakanlığın koordinasyonunda diğer bakanlıkların katılımıyla oluşturulacak\nortak amaçlar çerçevesinde belirlenecek çalışmaları yürüten kurumlar; hesap\nverilebilirlik, saydamlık ve sonuç odaklılık esasları çerçevesinde yürütür. (4) Eğitim ve öğretim kurumları;\nülkemize gelen öğrencilerin öğrenimlerini başarılı bir şekilde sürdürebilmeleri\niçin belirlenen ilkeler çerçevesinde gerekli tedbirleri almak, rehberlik\nhizmeti sağlamak, konu hakkında istenen bilgileri Başkanlığa vermekle yükümlüdür. (5) Yurtdışından öğrenim\ngörmek amacıyla ülkemize gelen öğrencilere, belirlenen esaslar doğrultusunda\nverilecek burs, barınma, iaşe, tedavi, sigorta, harç, eğitim yardımı, giyim\nyardımı ve diğer giderler için ilgili kurum veya kuruluşların bütçelerine ödenek\nkonulur. (6) Başkanlık, görev alanı\niçerisinde bulunan kişilere ihtiyaç duydukları danışmanlık, hukuk, eğitim, ulaşım\ndesteği gibi konularda ilgili kamu kurumlarıyla işbirliği yaparak her türlü\nyardımda bulunabilir. (7) Eğitim ve öğrenim amacıyla\nTürkiye’ye gelen öğrenciler, öğrenim görecekleri ve ikamet edecekleri kurum ve\nkuruluşların ilgili mevzuatına, 15/7/1950 tarihli ve 5682 sayılı Pasaport\nKanunu ile 4/4/2013 tarihli ve 6458 sayılı Yabancılar ve Uluslararası Koruma\nKanunu ve diğer ilgili mevzuat hükümlerine uymak zorundadır. Hizmet satın alma MADDE 752 – (1)\nBaşkanlık, görevlerini yerine getirirken yerli veya yabancı, gerçek veya tüzel\nkişilerden hizmet satın alabilir. Atıflar MADDE 753 - (1) Mevzuatta Yabancı Öğrenciler Daire Başkanlığına yapılan atıflar\nUluslararası Öğrenciler Daire Başkanlığına yapılmış sayılır. Kadrolar GEÇİCİ\nMADDE 1- (1) 24/3/2010 tarihli ve 5978 sayılı Yurtdışı\nTürkler ve Akraba Topluluklar Başkanlığı Teşkilat ve Görevleri Hakkında Kanunun\ngeçici 3 üncü maddesi uyarınca atananların kadroları atama işlemiyle ihdas\nedilmiş sayılır. ELLİİKİNCİ BÖLÜM (Mülga başlık:RG-28/3/2020-31082-CK-57/16\nmd.) Amaç ve kuruluş MADDE 754- (Mülga:RG-28/3/2020-31082-CK-57/16\nmd.) Tanımlar MADDE 755- (Mülga:RG-28/3/2020-31082-CK-57/16\nmd.) Enstitünün görevleri MADDE 756- (Mülga:RG-28/3/2020-31082-CK-57/16\nmd.) Başkanlık ile başkanın\ngörev ve yetkileri MADDE 757- (Mülga:RG-28/3/2020-31082-CK-57/16\nmd.) Hizmet Birimleri MADDE 758- (Mülga:RG-28/3/2020-31082-CK-57/16\nmd.) Personel ve mali haklara\nilişkin hükümler MADDE 759‒ (Mülga:RG-28/3/2020-31082-CK-57/16\nmd.) Gelirler MADDE 760- (Mülga:RG-28/3/2020-31082-CK-57/16\nmd.) MADDE 761- (Mülga:RG-28/3/2020-31082-CK-57/16 md.) MADDE 762- (Mülga:RG-28/3/2020-31082-CK-57/16\nmd.) ELLİÜÇÜNCÜ BÖLÜM Maden ve Petrol İşleri Genel\nMüdürlüğü Amaç MADDE 763- (1) Bu Bölümün amacı, Enerji ve Tabii Kaynaklar Bakanlığının bağlı kuruluşu\nolarak kurulan Maden ve Petrol İşleri Genel Müdürlüğünün teşkilat, görev, yetki\nve sorumluluklarını düzenlemektir. Kapsam MADDE\n764 – (1) Bu Bölüm, içerisinde bulundukları arzın mülkiyetine tabi\nolmayıp Türkiye Cumhuriyeti Devletinin hüküm ve tasarrufu altında olan tabii kaynakların,\nmilli menfaatlere uygun olarak aranmasını, işletilmesini, geliştirilmesini,\nüretilmesini, kaynakların ülke yararına kullanılmasını sağlamak, temel ilke ve\npolitikaların belirlenmesine yönelik çalışmalar yapmak, bilimsel, teknik ve\nidari çalışmaları yapmak, düzenlemek, desteklemek, koordine etmek ve denetlemek\nüzere kurulan Maden ve Petrol İşleri Genel Müdürlüğünün işleyişi, görev, yetki\nve sorumluluklarını düzenler. Bu Bölüm, tabii kaynaklarla ilgili faaliyette\nbulunan kamu kurum ve kuruluşları ile gerçek ve tüzel kişileri kapsar . [200] Tanımlar MADDE 765  - (1) Bu Bölümün\nuygulanmasında; a) Bakan:  Enerji ve Tabii\nKaynaklar Bakanını, b) Bakanlık: Enerji ve Tabii Kaynaklar\nBakanlığını, c) Genel Müdürlük: Maden ve Petrol\nİşleri Genel Müdürlüğünü, ç) Genel Müdür: Maden ve Petrol İşleri\nGenel Müdürünü, d) Tabii kaynak: 4/6/1985 tarihli ve 3213\nsayılı Maden Kanunu ve 30/5/2013 tarihli ve 6491 sayılı Türk Petrol Kanunu\nkapsamındaki maden ve petrolü, ifade eder. Kuruluş MADDE\n766 – (1) Mevzuatla verilen görevleri yürütmek üzere kamu\ntüzel kişiliğine sahip, Enerji ve Tabii Kaynaklar Bakanlığına bağlı,\nmerkezi Ankara’da olan, özel bütçeli, kısa adı MAPEG olan Maden ve Petrol\nİşleri Genel Müdürlüğü kurulmuştur. Teşkilat yapısı MADDE\n767– (1) MAPEG; merkez ve taşra teşkilatından\noluşur. (2) (Mülga:RG-8/4/2020-31093-CK-58/31) Görev ve yetkiler MADDE 768 – (1)\nMaden ve Petrol İşleri Genel Müdürlüğünün görev ve yetkileri şunlardır: [201] a) Tabii kaynaklar ile ilgili\naraştırma izni, arama ve işletme ruhsatı, işletme izni vermek ve bunlarla\nilgili diğer işlemleri yapmak, b) Tabii kaynakların değerlendirilmesine\nyönelik arama, tesis kurma, işletme ve faydalanma haklarını vermek,\ngerektiğinde bu hakların devir, intikal, taksir, terk, iptal işlemlerini yapmak,\nipotek, istimlak ve diğer takyit edici hakları tesis etmek, bunların\nsicillerini tutmak ve muhafaza etmek, c) İzin ve ruhsat\nsahalarındaki faaliyetleri takip etmek, faaliyetleri işletme güvenliği ve\nişletme projesine uygunluk açısından denetlemek, kaynak ve rezervlerin\nuluslararası standartlarda raporlanmasını, güvenilir ve etkin proje kabul, takip\nve yönetimini sağlamak, ç) Tabii kaynaklar ile ilgili\nsicili tutmak, bunların genel envanterini yapmak, tabii kaynak hakkı sahibi\nşirketlerin faaliyetleri ile ilgili her türlü bilgi ve verileri arşivlemek ve\ngerektiğinde ücretli veya ücretsiz olarak kullanıma açmak, d) Ruhsat sahalarının\nrehabilitasyonunun yönetimini yapmak/yaptırmak, tabii kaynakların üretimi,\nişletilmesi, ara ve uç ürüne dönüştürülmesi faaliyetleri sonucunda oluşan atık,\nartık, pasa, bakiye ve cürufların değerlendirilmesini sağlamaya yönelik\nçalışmalar yapmak, yaptırmak, teşvik vermek ve bu hususlara ilişkin harcama\nyapmak, e) Tabii kaynakların verimli\nve etkin kullanımını sağlamak üzere, kamu kurum ve kuruluşları ile ruhsat,\nsertifika ve izin sahiplerinin ilgili mevzuattan kaynaklanan yükümlülüklerini\ndenetlemek, denetimlerin etkin olması amacıyla gerekli mali harcamaları yapmak,\ngerektiğinde hizmet satın almak ve ilgili kamu kurum ve kuruluşlarıyla protokol\nyapmak, f) Tabii kaynak açısından\nsahaların potansiyelini tespit etmek ve potansiyel olarak tespit ettiği\nsahaları ilanla açık artırmaya ve ihaleye çıkarıp arama ruhsatı vermek,\nihalelik sahalardaki rezervin tespitine yönelik olarak gerekli çalışmaları\nyapmak ve yaptırmak, gerektiğinde hizmet satın almak ve ilgili kamu kurum ve\nkuruluşlarıyla protokol yapmak, g) Ülkenin hammadde, ara ürün\nve uç ürün ihtiyaçlarını teknolojik gelişmeler ile birlikte değerlendirerek,\nihalelik sahaların ihale taban bedellerinin belirlenmesi için, rezerv ve cevher\nniteliklerine yönelik gerekli tüm etüt, analiz, proje ve teknik çalışmaları\nyapmak ve yaptırmak, ğ) İhale taban bedeli tespit\nçalışmalarında ülke ekonomisine ivedi olarak kazandırılması mümkün uç ürün elde\nedilebilecek sahaları, gerektiğinde tesise dayalı uç ürün elde edilebilecek\nsahalar kapsamına alarak ve tesis kurarak uç ürün üretme şartı ile ihale etmek, h) Tabii kaynak aranmasını,\nişletilmesini, zenginleştirilmesini, üretimini ve izabesini teşvik etmek\namacıyla mali olanaklar getirici tedbirleri almak, tabii kaynak faaliyetlerinin\nülke ihtiyaçları, yararı, güvenliği ve gelişen teknoloji doğrultusunda yürütülmesini\nsağlayacak tedbirleri almak ve teşvik etmek, yerli ve yabancı girişimcilerin\nyatırım yapmalarını özendirecek ortamı sağlamak, yatırımcıların tabii kaynak arama,\nişletme, zenginleştirme, üretim ve izabe faaliyet ve yatırımlarını, bir program\ndâhilinde rekabetçi, şeffaf, güvenli ve istikrarlı bir ortam içerisinde\nyapmalarını temin etmek, tabii kaynak üretim ve iç/dış ticaretine ilişkin\npolitikaların, teşviklerin ve Devlet desteklerinin belirlenmesi için gerekli\nönerilerde bulunmak, ülkemizin tabii kaynaklarının ortaya çıkarılarak hızlı,\nsürekli ve etkili bir şekilde değerlendirilmesini sağlamak, ı) Ulusal ve uluslararası\nalanda, tabii kaynak arama ve üretimi ile ilgili faaliyetleri, teknikleri ve\nteknolojileri takip etmek, gerekli bilgileri toplamak, değerlendirmek ve\ngerektiğinde yayınlamak, uluslararası alanda tabii kaynaklar konusunda teknik ve\nidari işbirliği yapılmasını sağlamak üzere ikili ve çok taraflı protokoller ve\nçalışmalar yapmak, i) Tabii kaynaklar ile ilgili\nfaaliyetlerin güvenli bir şekilde, çevre ve kaynak koruma ilkesine uygun olarak\nyürütülmesini, ilgili kuruluşlar ile işbirliği içinde izlemek ve gerekli\ntedbirleri almak, j) Tabii kaynakların ülke\nmenfaatlerine en uygun şekilde değerlendirilmesi için gerekli arama, üretim,\ndepolama, stoklama ve pazarlama politikalarının esaslarını tespit etmek,\nihtiyaç olması halinde depolama ve stoklamayı yapmak ve yaptırmak, tabii kaynak\nfaaliyetleri ile ilgili konularda ülke stratejisi ve politikalarına ilişkin\nBakanlığa öneride bulunmak, tabii kaynak hakkı sahipleri ile diğer kamu kurum\nve kuruluşları arasında koordinasyonu sağlamak, tabii kaynak haklarını ve\nfaaliyetlerini etkileyen her türlü mevzuat düzenlemesine ilişkin görüş vermek, [202] k) Stratejik tabii kaynak\nalanlarının belirlenmesine yönelik gerekli çalışmaları yapmak ve yaptırmak,\nCumhurbaşkanı kararı ile stratejik tabii kaynak alanı ilan edilmesi için\nöneride bulunmak, l) Petrol hakkı sahiplerinin,\nfaaliyetlerinde kullandıkları malzeme ile ilgili ithalat, ihracat ve devir\nişlemlerini gerçekleştirmek, tabii kaynaklara ilişkin Devlet hakkı ve hissesi\nile ilgili işlemleri yapmak, [203] m) Sektörel uyum, eğitim ve\nbilinçlendirme faaliyetlerinde bulunmak, sektör çalışanlarının yetkilendirilmesi\nve sertifikasyonuna ilişkin çalışmalar yapmak/yaptırmak ve önerilerde bulunmak,\nsektör faaliyetlerinde kullanılacak malzeme, makine ve ekipman standartlarının\ngeliştirilmesine ve sertifikasyonuna ilişkin çalışmalar yapmak/yaptırmak ve\nönerilerde bulunmak, tabii kaynakların üretim verimliliğini arttırmak üzere\naraştırma geliştirme çalışmalarını yapmak/yaptırmak, ülkemizde ve uluslararası\nalanda sektörün tanıtımına yönelik faaliyetlerde bulunmak, n) Ülkemizin üye olduğu uluslararası\nkuruluşlar ve taraf olduğu uluslararası anlaşma ve sözleşmelere ilişkin olarak,\nilgili mevzuatı çerçevesinde, faaliyet alanına giren konulardaki işlemleri\nyürütmek, faaliyet alanı ile ilgili uluslararası kuruluşlara üye olmak ve\nülkemizi temsil etmek, ulusal kurum ve kuruluşlarla ilişki kurmak; işbirliği\nyapmak; yabancı ve uluslararası kurum ve kuruluşların bilimsel çalışmalarına\nkatılmak ve benzeri kuruluşlar ile temaslar kurmak ve işbirliği yapmak, her\ntürlü çalışmalar için yurt içinden veya dışından sağlanacak yardımların\nprogramlarını ve dağıtımını yapmak, tüm bu çalışmaları yapan kişi ve\nkuruluşlara mali destek sağlamak, o) Tabii kaynak alanında görev\nyapacak personeli yetiştirmek veya gerektiğinde bunların yetiştirilmesine\nyardım etmek ve bu amaçla çalışan kuruluşlar ve yükseköğretim kurumları ile\nişbirliği yapmak; iç kaynaklı bursların dağıtımında önerilerde bulunmak;\nyabancı kaynaklı bursların dağıtımını yapmak; yurt içinde kurslar açmak ve\naçılmasına yardımcı olmak; yabancı ülkelere öğrenci ve personel göndermek, bunların\nyapacakları öğrenim ve çalışmaları planlamak ve izlemek, ö) Genel Müdürlüğün görev\nalanına giren konularda, kendi personeli ile gerektiğinde ücreti karşılığında\nkamu kurum ve kuruluşları ile özel sektörden yerli ve yabancı ilgililerin\niştirak edebileceği sertifikalı eğitim programları düzenlemek, p) Yurtiçi ve yurtdışı\neğitim, konferans, seminer, çalıştay, fuar ve sergi faaliyetleri yürütmek,\nbu faaliyetler kapsamında harcama ve hizmet alımı yapmak, bu faaliyetlerden\ngelir elde etmek, r) Gerekli görülen bilgileri\nve çalışma sonuçlarını yurt içinden ve dışından toplamak, yaymak ve tanıtmak;\ngerekli bilgileri halka iletmek; tabii kaynak konularında halkı aydınlatmak, s) Tabii kaynaklarımıza\nyönelik gerekli analizlerin yapılmasını sağlayacak laboratuvar kurmak ve\nkurdurmak, ş) (Ek:RG-8/4/2020-31093-CK-58/32) Maden Çalışanları Zorunlu Ferdi Kaza Sigortası kapsamında ilgili kurumlarla\nkoordinasyonu sağlamak, gerekli iş ve işlemleri yürütmek, t) (Ek:RG-8/4/2020-31093-CK-58/32) Savaş ve seferberlik hali için akaryakıt kaynak kataloğu hazırlamak ve\nakaryakıt tahsisatı yapılması ile ilgili iş ve işlemleri yürütmek, u) Görevleriyle ilgili gerekli\nmevzuatı hazırlamak, ü)\nCumhurbaşkanlığı ve Bakanlık tarafından verilen diğer görevleri yapmak, v)\nKanunlarla veya Cumhurbaşkanlığı kararnameleriyle verilen diğer\ngörevleri yapmak. Genel Müdür MADDE\n769 – (1) Maden ve Petrol İşleri Genel Müdürü, MAPEG’in en\nüst amiri olup MAPEG’i temsil eder. Genel Müdür, MAPEG’in hizmet ve\nfaaliyetlerini; kalkınma planlarına, stratejik plana ve mevzuat hükümlerine\nuygun olarak, görev alanına giren konularda diğer kurum ve kuruluşlarla\nişbirliği içerisinde yürütür. (2) Genel Müdür, belirlenen strateji,\namaç ve performans ölçütleri doğrultusunda uygulamayı koordine eder, izler ve değerlendirir. MAPEG’in uzun vadeli strateji ve\npolitikalarının belirlenmesinde üniversite, meslek kuruluşları ve sivil\ntoplum kuruluşları ile işbirliği yapılmasını sağlar. MAPEG’in birimleri\narasında doğrudan ve süratli iletişimi ve iş akışını sağlayacak tedbirleri\nalır. Genel Müdür, merkez ve taşra teşkilatının faaliyetlerini, işlemlerini ve\nhesaplarını denetlemekle görevli, yetkili ve sorumludur. Gelirler MADDE 770- (1) MAPEG’in\ngelirleri şunlardır: a) Genel bütçeden her yıl\nyapılacak Hazine yardımları, b) Taşınmaz satışından veya\nkiraya verilmesinden elde edilen gelirler, c) Ruhsat ve sertifika bedelleri, ç) Ruhsat düzenleme bedelinden\nelde edilen gelirler, d) İhale şartnamesi veya\ndokümanı satışlarından elde edilen gelirler, e) Veri, bilgi ve hizmet satışından\nelde edilen gelirler, f) İşletme hakkı verilen\nhizmet tesislerinden elde edilen gelirler, g) Yurtiçi ve yurtdışı eğitim,\nkonferans, seminer, çalıştay, fuar ve sergi faaliyetlerinden elde edilen\ngelirler, ğ) Her türlü bağış, yardım ve\nnema gelirleri, h) Diğer gelirler. Laboratuvarlar ve eğitim\nmerkezleri MADDE\n771 – (1) Genel Müdürlüğün teklifi üzerine, lüzumlu görülen yerlerde\nlaboratuvar ve eğitim merkezi açmaya Bakan yetkilidir. (2) Laboratuvar ve eğitim\nmerkezinin çalışma usul ve esasları ile eğitici, katılımcı ve sertifika\nücretleri Genel Müdürlük tarafından yönetmelikle düzenlenir. Hizmet birimleri MADDE\n772 – (1) Hizmet birimleri şunlardır: [204] [205] a) Maden Ruhsat Sicil Dairesi Başkanlığı, b) Maden Arama (…) Dairesi Başkanlığı, [206] c) (Değişik:RG-8/4/2020-31093-CK-58/33) Enerji\nHammaddeleri Dairesi Başkanlığı, ç) (Değişik:RG-8/4/2020-31093-CK-58/33) Agrega Dairesi Başkanlığı, d) (Değişik:RG-5/2/2019-30677-CK-30/42) Doğal Taş Dairesi\nBaşkanlığı, e) Endüstriyel Mineraller Dairesi Başkanlığı, f) (Değişik:RG-8/4/2020-31093-CK-58/33 ) Metalik Madenler Dairesi\nBaşkanlığı, g) (Değişik:RG-5/2/2019-30677-CK-30/42) Petrol Arama, Üretim ve\nRuhsatlandırma Dairesi Başkanlığı, ğ) (Değişik:RG-5/2/2019-30677-CK-30/42) Petrol Stokları\nDairesi Başkanlığı, h) İhale ve Proje Geliştirme Dairesi Başkanlığı, ı) Mali Yükümlülükler Dairesi\nBaşkanlığı, i) (Değişik:RG-8/4/2020-31093-CK-58/33 ) Özel Alanlar ve Harita\nDairesi Başkanlığı, j) Ruhsat Denetleme Dairesi Başkanlığı, k) (Değişik:RG-8/4/2020-31093-CK-58/33) Sektör İzleme ve Koordinasyon Dairesi Başkanlığı, l) (Ek:RG-8/4/2020-31093-CK-58/33) Hammadde Üretim İzinleri Dairesi Başkanlığı, m) (Değişik:RG-5/2/2019-30677-CK-30/42) Teftiş Kurulu Başkanlığı, n) Strateji Geliştirme\nDairesi Başkanlığı, o) Personel Dairesi Başkanlığı, ö) (Mülga:RG-8/4/2020-31093-CK-58/33) p) Destek Hizmetleri\nDairesi Başkanlığı, r) Bilgi Teknolojileri\nDairesi Başkanlığı, s) Hukuk Müşavirliği, ş) Basın ve Halkla\nİlişkiler Müşavirliği. (2) (Mülga:RG-5/2/2019-30677-CK-30/42) Maden Ruhsat Sicil Dairesi\nBaşkanlığı MADDE 772/A - (Ek:RG-5/2/2019-30677-CK-30/43) (1) Maden Ruhsat Sicil\nDairesi Başkanlığının görev ve yetkileri şunlardır: a) Maden hakları ile ilgili maden sicilini tutmak,\nruhsat ve izin düzenlemek. b) Ruhsatlarla ilgili devir, tescil ve intikal\nişlemlerini yapmak, haciz, ihtiyati tedbir, ipotek ve rehin işlemlerine ilişkin\nbilgileri maden siciline kaydetmek. c) Rödövans sözleşmelerini bilgi amaçlı maden\nsiciline şerh etmek. ç) İcra müdürlüklerince ruhsatların satışı nedeniyle\nyapılacak ihaleye katılacaklara, ruhsat almak için aranan kanuni şartları\ntaşıdığına dair belge düzenlemek. d) Ruhsat sahiplerine ilişkin mali yeterlilik\nkayıtlarını tutmak. e) Genel Müdür tarafından\nverilen diğer görevleri yapmak. Maden Arama (…) Dairesi Başkanlığı [207] MADDE 772/B - (Ek:RG-5/2/2019-30677-CK-30/43) (1)  Maden Arama (…)\nDairesi Başkanlığının görev ve yetkileri şunlardır: a) Arama ruhsatı (…)  müracaatlarını değerlendirmek\nve sonuçlandırmak. b) Arama ruhsatları (…) ile ilgili iş ve işlemleri yürütmek,\ntalepleri mevzuat kapsamında değerlendirmek ve sonuçlandırmak. c) (Mülga:RG-8/4/2020-31093-CK-58/34) ç) Genel Müdür tarafından verilen diğer görevleri\nyapmak. Enerji Hammaddeleri Dairesi Başkanlığı MADDE 772/C- (Başlığı ile Birlikte Değişik:RG-8/4/2020-31093-CK-58/35) (1) Enerji Hammaddeleri Dairesi Başkanlığının görev\nve yetkileri şunlardır: a) 3213 sayılı Kanunun 2 nci maddesinde yer alan IV.\nGrup (b) bendi ruhsatlara ilişkin işletme ruhsatı ve işletme izni\nmüracaatlarını, süre uzatım ve diğer talepleri mevzuat kapsamında\ndeğerlendirmek ve sonuçlandırmak. [208] b) 3213 sayılı Kanunun 2 nci maddesinde yer alan IV.\nGrup (b) bendi kapsamındaki işletme izinli ruhsat sahalarındaki madencilik\nfaaliyetlerinin projesine ve mevzuata uygun olarak yürütülmesini sağlamak ve\ntakibini yapmak. c) Yeraltı kömür işletmelerinde işçi maliyetlerine\nuygulanacak desteklere ilişkin iş ve işlemleri yürütmek. ç) Maden Çalışanları Zorunlu Ferdi Kaza Sigortası\nkapsamında ilgili kurumlarla koordinasyonu sağlamak, gerekli iş ve işlemleri\nyürütmek. d) Genel Müdür tarafından verilen diğer görevleri\nyapmak. Agrega Dairesi Başkanlığı [209] MADDE 772/Ç - (Ek:RG-5/2/2019-30677-CK-30/43) (1) Agrega Dairesi Başkanlığının görev ve yetkileri\nşunlardır: a) 3213 sayılı Kanunun 2 nci maddesinde yer alan II.\nGrup (a) ve (c) bentleri kapsamındaki ruhsatlara ilişkin işletme ruhsatı ve\nişletme izni müracaatlarını, süre uzatım ve diğer talepleri mevzuat kapsamında\ndeğerlendirmek ve sonuçlandırmak. [210] b) 3213 sayılı Kanunun 2 nci maddesinde yer alan II.\nGrup (a) ve (c) bentleri kapsamındaki işletme izinli ruhsat sahalarındaki\nmadencilik faaliyetlerinin projesine ve mevzuata uygun olarak yürütülmesini\nsağlamak ve takibini yapmak. c) (Mülga:RG-8/4/2020-31093-CK-58/36) ç) Genel Müdür tarafından verilen diğer görevleri\nyapmak. Doğal Taş Dairesi Başkanlığı MADDE 772/D - (Ek:RG-5/2/2019-30677-CK-30/43) (1) Doğal Taş Dairesi Başkanlığının görev ve\nyetkileri şunlardır: a) 3213 sayılı Kanunun 2 nci maddesinde yer alan II.\nGrup (b) bendi kapsamındaki ruhsatlara ilişkin işletme ruhsatı ve işletme izni\nmüracaatlarını, süre uzatım ve diğer talepleri mevzuat kapsamında\ndeğerlendirmek ve sonuçlandırmak. [211] b) 3213 sayılı Kanunun 2 nci maddesinde yer alan II.\nGrup (b) bendi kapsamındaki işletme izinli ruhsat sahalarındaki madencilik\nfaaliyetlerinin projesine ve mevzuata uygun olarak yürütülmesini sağlamak ve\ntakibini yapmak. c) Genel Müdür tarafından verilen diğer görevleri\nyapmak. Endüstriyel Mineraller Dairesi Başkanlığı MADDE 772/E - (Ek:RG-5/2/2019-30677-CK-30/43) (1) Endüstriyel Mineraller Dairesi Başkanlığının görev ve yetkileri şunlardır: a) 3213 sayılı Kanunun 2 nci maddesinde yer alan I. Grup (b) bendi ve IV.\nGrup (a) bendi kapsamındaki ruhsatlara ilişkin işletme ruhsatı ve işletme izni\nmüracaatlarını, süre uzatım ve diğer talepleri mevzuat kapsamında\ndeğerlendirmek ve sonuçlandırmak. [212] b) 3213 sayılı Kanunun 2 nci maddesinde yer alan I. Grup (b) bendi ve IV.\nGrup (a) bendi kapsamındaki işletme izinli ruhsat sahalarındaki madencilik\nfaaliyetlerinin projesine ve mevzuata uygun olarak yürütülmesini sağlamak ve\ntakibini yapmak. c) Genel Müdür\ntarafından verilen diğer görevleri yapmak. Metalik Madenler\nDairesi Başkanlığı [213] MADDE 772/F - (Ek:RG-5/2/2019-30677-CK-30/43) (1) Metalik Madenler Dairesi Başkanlığının görev ve\nyetkileri şunlardır: a) 3213 sayılı Kanunun 2 nci maddesinde yer alan III.\nGrup, IV. Grup (c) ve (ç) bentleri ile V. Grup ruhsatlara ilişkin işletme\nruhsatı ve işletme izni müracaatlarını, süre uzatım ve diğer talepleri mevzuat\nkapsamında değerlendirmek ve sonuçlandırmak. [214] b) 3213 sayılı Kanunun 2 nci maddesinde yer alan III.\nGrup, IV. Grup (c) ve (ç) bentleri ile V. Grup kapsamındaki işletme izinli\nruhsat sahalarındaki madencilik faaliyetlerinin projesine ve mevzuata uygun\nolarak yürütülmesini sağlamak ve takibini yapmak. c) (Mülga:RG-8/4/2020-31093-CK-58/37) ç) Genel Müdür tarafından verilen diğer görevleri\nyapmak. Petrol Arama, Üretim ve Ruhsatlandırma Dairesi\nBaşkanlığı MADDE 772/G - (Ek:RG-5/2/2019-30677-CK-30/43) (1) Petrol Arama, Üretim ve Ruhsatlandırma Dairesi\nBaşkanlığının görev ve yetkileri şunlardır: a) Petrol arama ve işletme ruhsatları ile araştırma\nizinlerine ilişkin; başvuru, müzayede, terk, sahaya ilave, devir, sürenin sona\nerdirilmesi, süre uzatımı, tadil, fesih, hisse devri, hak tesisi, ipotek,\nmuafiyet ve benzeri iş ve işlemleri yapmak. b) Petrol hakları ile ilgili petrol sicil kayıtlarını\ntutmak, ilan ve tebligatlarını yapmak. c) Petrol arama ve üretim faaliyetleri ile ruhsat\nhukukundan doğan iş ve işlemlerin takibini ve denetimini yapmak. ç) Petrol arama ve üretim faaliyetleri kapsamında\naraziye ilişkin irtifak, kamulaştırma, mera vasfı değişikliği ve hazine\narazisinin kullanımına ilişkin talepleri incelemek ve sonuçlandırmak. d) Petrol arama ve üretim faaliyetleri kapsamında\nelde edilen veri, rapor ve numuneleri arşivlemek, yurtiçi ve yurtdışında tanıtmak\nve pazarlamak, petrol hakkı sahiplerinin harita taleplerini karşılamak. e) Yabancı petrol hakkı sahibi şirketlerin ithal\nettikleri nakdi fon, malzeme ve diğer kıymetler için verdikleri ithal\nbeyannamelerini incelemek, bunlarla ilgili gerekli tescil kararlarını almak,\nyurtdışı merkezlerine sermaye ve kâr transferi taleplerini sonuçlandırmak,\npetrol işlemi harici elde ettikleri gelirleri takip etmek. f) Genel Müdür tarafından verilen diğer görevleri\nyapmak. Petrol Stokları Dairesi Başkanlığı MADDE 772/Ğ-\n(Ek:RG-5/2/2019-30677-CK-30/43) (1) Petrol Stokları Dairesi\nBaşkanlığının görev ve yetkileri şunlardır: [215] a) Uluslararası Enerji Programı Anlaşması ve\nmevzuattan kaynaklanan ulusal petrol stoku tutulmasına ilişkin iş ve işlemleri\nyürütmek. b) Petrol ve doğal gaza ilişkin uluslararası bildirim\nyükümlülüklerini yerine getirmek. c) Uluslararası Enerji Ajansı tarafından petrolle\nilgili oluşturulan komitelerin ülkemize ilişkin faaliyetlerini ve bu kapsamda\npiyasaya koordineli olarak petrol stoku verilmesi iş ve işlemlerini yürütmek. ç) Tamamlayıcı stokların tutulması için toplanan\ngelir payını takip etmek. d) Ulusal Petrol Stok Komisyonunun sekretarya\nfaaliyetlerini yürütmek. e) (Ek:RG-8/4/2020-31093-CK-58/38) Savaş ve\nseferberlik hali için akaryakıt kaynak kataloğu hazırlamak ve akaryakıt tahsisatı\nyapılması ile ilgili iş ve işlemleri yürütmek, f) Genel Müdür tarafından verilen diğer görevleri\nyapmak. İhale ve Proje Geliştirme Dairesi Başkanlığı MADDE 772/H-\n(Ek:RG-5/2/2019-30677-CK-30/43) (1) İhale ve Proje Geliştirme\nDairesi Başkanlığının görev ve yetkileri şunlardır: a) Maden sahalarının ihale işlemlerini yapmak. b) Tesis kurarak uç ürün üretmek şartı ile maden\nsahalarını ihale etmek. c) Stratejik tabii\nkaynak alanlarının belirlenmesi ve ilan edilmesine yönelik çalışmalar yapmak. ç) Genel Müdür tarafından verilen diğer görevleri\nyapmak. Mali Yükümlülükler Dairesi Başkanlığı MADDE 772/I- (Ek:RG-5/2/2019-30677-CK-30/43) (1) Mali Yükümlülükler Dairesi\nBaşkanlığının görev ve yetkileri şunlardır: a) Madenlerden alınacak Devlet haklarının hesaplanmasına\nesas teşkil eden ocak başı satış fiyatlarını tespit etmek. b) Sevk fişi taleplerini değerlendirmek. c) Ruhsatlara ait mali yükümlülüklerin tahakkuk,\ntahsil ve takip işlemlerini yapmak. ç) İhale bedelleri, ihale teminatları ve ihale\nşartname bedellerinin tahakkuk, tahsil ve iade işlemlerini yapmak. d) Yurtiçinde ve/veya yurtdışında görevlendirilen\npersonele avans ve harcırah ödemek ve ödemelere ait tahakkukları düzenlemek. e) Genel Müdür tarafından verilen diğer görevleri\nyapmak. Özel Alanlar ve\nHarita Dairesi Başkanlığı [216] MADDE 772/İ - (Ek:RG-5/2/2019-30677-CK-30/43) (1) Özel Alanlar ve Harita Dairesi Başkanlığının\ngörev ve yetkileri şunlardır: a) (Değişik:RG-8/4/2020-31093-CK-58/39) Madencilik faaliyetleri ile kamu kurum ve kuruluşlarınca planlanan kamu yararı\nniteliği taşıyan ya da gerçek veya tüzel kişilere ait diğer yatırımların kamu\nyararı açısından önceliği ve önemine ilişkin Bakanlığa görüş bildirmek. b) Kısıtlanan alanlar, yasak alanlar, özel alanlar ve\nizne tabi alan konumuna getirilen alanlar ile ilgili iş ve işlemleri yapmak. c) Çevre ile uyum planının uygulanıp uygulanmadığını\ndenetlemek. ç) Coğrafi Bilgi Sistemi ve haritacılık ile ilgili iş\nve işlemleri yapmak. d) Ruhsat sahalarının ve ihalelik alanların, çevre\ndüzeni ve imar planları notuna güncel olarak işlenmesini sağlamak. e) Genel Müdür tarafından verilen diğer görevleri\nyapmak. Ruhsat Denetleme Dairesi Başkanlığı MADDE 772/J - (Ek:RG-5/2/2019-30677-CK-30/43) (1) Ruhsat Denetleme Dairesi\nBaşkanlığının görev ve yetkileri şunlardır: a) Ruhsatları ve hammadde üretim izinlerini ilgili\nmevzuat kapsamında denetlemek, buna ilişkin esasları ve standartları belirlemek\nve koordinasyonu sağlamak. b) Genel Müdürlüğe yapılan uzman eleman taleplerini\ndeğerlendirmek. c) Ruhsatların risk değerlendirme esaslarını ve standartlarını\nbelirlemek. ç) Daimi nezaretçi, teknik eleman, vardiya mühendisi\nve yetkilendirilmiş tüzel kişiler ile ilgili iş ve işlemleri yürütmek, takibini\nyapmak. d) Genel Müdür tarafından verilen diğer görevleri\nyapmak. Sektör İzleme ve Koordinasyon Dairesi Başkanlığı [217] MADDE 772/K - (Ek:RG-5/2/2019-30677-CK-30/43) (1) Sektör İzleme ve\nKoordinasyon Dairesi Başkanlığının görev ve yetkileri şunlardır: a) Ülkemizde ve uluslararası alanda sektörün\ntanıtımına yönelik faaliyetlerde bulunmak, tabii kaynaklara ilişkin\nfaaliyetleri, iç ve dış piyasalardaki gelişmeleri takip etmek, değerlendirmek\nve raporlar hazırlamak. b) Tabii kaynakları arama,\nişletme, ara ve uç ürün üretim faaliyetlerine ilişkin yatırımlara yönelik\nteşvik tedbirleri ile rekabet imkânlarını artırıcı önlemler geliştirmek ve bu\nkonularda önerilerde bulunmak. c) Ülkemiz tabii\nkaynaklar potansiyelinin ortaya çıkartılması ve bunların ülkemiz ekonomisine\nkatkı sağlamasına yönelik strateji ve politikaların belirlenmesi için çalışmalar\nyapmak. ç) Ulusal Maden Kaynak ve\nRezerv Raporlama Komisyonunun sekretarya hizmetlerini yürütmek, Türkiye\nYerbilimleri Veri ve Karot Bilgi Bankası ve Yerbilimleri Maden ve Metalürji\nProfesyonelleri Birliği ile koordinasyonu sağlamak. d) (Ek:RG-8/4/2020-31093-CK-58/40) 3213 sayılı Kanunun 2 nci maddesinde yer alan I. Grup (a) bendi ruhsatlara\nilişkin talepler ile 3/6/2007 tarihli ve 5686 sayılı Jeotermal Kaynaklar ve\nDoğal Mineralli Sular Kanunu kapsamında gerekli iş ve işlemleri yapmak. e) (Ek:RG-8/4/2020-31093-CK-58/40) Maden mevzuatı ile ilgili çalışmalarda Hukuk Müşavirliği ile birlikte\ngerekli koordinasyonu sağlamak, iş ve işlemleri yürütmek, kamu kurum ve\nkuruluşlarınca hazırlanan mevzuat taslaklarını incelemek ve Hukuk Müşavirliğine\niletilmek üzere görüş oluşturmak . f) (Ek:RG-8/4/2020-31093-CK-58/40) Sektörün faaliyetleri ile ilgili beyan, talep ya da tespit edilen sorunlar için\niyileştirici tedbirler ve çözümler geliştirmek üzere yatırımcı ile kamu kurum\nve kuruluşları arasında koordinasyonu sağlamak, gerekli çalışmaları yapmak,\ngörüş ve önerilerde bulunmak. g) (Ek:RG-8/4/2020-31093-CK-58/40) Daimi nezaretçiler ve yetkilendirilmiş tüzel kişiler için eğitim ve\nsertifikasyon programları hazırlamak ve uygulanmasını temin etmek. ğ) Genel Müdür tarafından\nverilen diğer görevleri yapmak. Hammadde Üretim İzinleri Dairesi\nBaşkanlığı MADDE 772/L - (Ek:RG-8/4/2020-31093-CK-58/41) (1) Hammadde Üretim İzinleri\nDairesi Başkanlığının görev ve yetkileri şunlardır: a) Kamu kurum ve\nkuruluşlarınca yol, köprü, baraj, gölet, liman gibi projelerin inşasında\nkullanılacak yapı ve inşaat hammaddelerinin üretim izin taleplerini\ndeğerlendirmek. b) Hammadde üretim izin sahalarındaki\nmadencilik faaliyetlerinin projesine ve mevzuata uygun olarak yürütülmesini\nsağlamak ve takibini yapmak. c) Maden sahalarında Genel\nMüdürlükçe tespit edilen pasa, artık ve atıkların hammadde üretim izin\ntalepleri kapsamında değerlendirilmesini sağlamak. ç) Genel Müdür tarafından\nverilen diğer görevleri yapmak. Teftiş Kurulu Başkanlığı [218] MADDE 773 - (1) Teftiş Kurulu Başkanlığının görev ve yetkileri şunlardır: a) Genel Müdürün emri veya\nonayı üzerine, Genel Müdürlüğün teşkilatının faaliyet ve işlemleriyle ilgili\nolarak Genel Müdür adına teftiş, ön inceleme, inceleme ve soruşturma işlerini yürütmek. b) Müfettişlerin araştırma, ön inceleme, inceleme, soruşturma ve teftiş\nsonucu düzenleyecekleri raporları Genel Müdürlük makamına sunmak. c) Genel Müdür tarafından\nverilen benzeri görevleri yapmak. (2) Teftişe tabi olan kişiler,\ngizli dahi olsa bütün belge, defter ve bilgileri talep edildiği takdirde ibraz\netmek, para ve para hükmündeki evrakı ve ayniyatı ilk talep hâlinde göstermek,\nsayılmasına ve incelenmesine yardımcı olmakla mükelleftir. Genel Müdürlük\nmüfettişleri, görevleri sırasında kamu kurum ve kuruluşları ve kamuya yararlı\ndernekler ile gerçek ve tüzel kişilerden gerekli yardım, bilgi, evrak, kayıt ve\nbelgeleri istemeye yetkili olup kanunî engel bulunmadıkça bu talebin yerine\ngetirilmesi zorunludur. Strateji Geliştirme Dairesi\nBaşkanlığı MADDE 774 – (1) Strateji\nGeliştirme Dairesi Başkanlığının görevleri şunlardır: a) 5018 sayılı Kamu Malî\nYönetimi ve Kontrol Kanunu, 22/12/2005 tarihli ve 5436 sayılı Kanunun 15 inci\nmaddesi ve diğer mevzuatla strateji geliştirme ve malî hizmetler birimlerine\nverilen görevleri yapmak, b) Genel Müdür tarafından\nverilen diğer görevleri yapmak. Personel\nDairesi Başkanlığı MADDE\n775 –\n(1) Personel Dairesi Başkanlığının görevleri şunlardır: [219] a)\nGenel Müdürlük bünyesinde görev yapan personelin atama, özlük, emeklilik,\nkadro, terfi, görev, yolluk, sağlık, izin ve benzeri özlük işlemleri ile ilgili\nhizmetleri yürütmek. b)\nSosyal hizmetler ve hizmet içi eğitim ile ilgili işleri yapmak. c) (Ek:RG-8/4/2020-31093-CK-58/42) Genel Müdürlük teşkilatının eğitim planını\nhazırlamak, yayınlamak ve uygulanmasını takip etmek. ç) (Ek:RG-8/4/2020-31093-CK-58/42) Genel Müdürlük teşkilatı ile ilgili\nadaylık, hizmet öncesi ve hizmet içi eğitim programlarını düzenlemek ve\nuygulamak. d) (Ek:RG-8/4/2020-31093-CK-58/42) Personel eğitim merkezleri ile diğer\neğitim kurum ve tesisleriyle ilgili işleri yapmak. e) Genel Müdür tarafından\nverilen diğer işleri yapmak. Eğitim\nDairesi Başkanlığı MADDE\n776 – (Mülga:RG-8/4/2020-31093-CK-58/43) Destek\nHizmetleri Dairesi Başkanlığı MADDE 777 - (1) Destek\nHizmetleri Dairesi Başkanlığının görev ve yetkileri şunlardır: a)\nGenel Müdürlük için gerekli araç, gereç ve malzemenin temini ile ilgili hizmetleri\nyürütmek. b)\nİhtiyaç duyulan bina ve arazinin kiralanma, satın alma işlemlerini yürütmek. c)\nTemizlik, aydınlatma, ısıtma, bakım, onarım ve taşıma hizmetlerini yapmak. ç)\nGenel Müdürlük personelinin ve ailelerinin sağlık hizmetlerinden yararlanmalarını\nsağlamak. d)\nGenel Müdürlüğün iç ve dış protokol hizmetlerini yürütmek. e)\nGenel Müdürlüğü ilgilendiren toplantı, brifing ve görüşmeleri düzenlemek, bunlara\nait önemli not ve tutanakları tutmak ve yaymak. f)\nGenel evrak, arşiv ve haber merkezinin hizmet ve faaliyetlerini düzenlemek ve\nyürütmek. g)\nGenel Müdür tarafından verilen diğer görevleri yapmak. Bilgi\nTeknolojileri Dairesi Başkanlığı MADDE\n778 - (1) Bilgi Teknolojileri Dairesi Başkanlığının görevleri\nşunlardır: a) Genel Müdürlüğün bilgi işlem\nhizmetlerini yürütmek, bilgi teknolojileri, bilişim, bilgi işlem ve bilgi\ngüvenliğiyle ilgili her türlü yatırım, iş, işlem ve hizmetleri yapmak veya\nyaptırmak. b) Genel Müdürlük ile ilgili\nkamu kurum ve kuruluşları arasında ortak bilişim altyapısı oluşturmak,\nkoordinasyon ve işbirliği yapmak. c) Genel Müdürlük projelerinin\nbilişim altyapısına uygun olarak tasarlanmasını, geliştirilmesini ve\nuygulanmasını sağlamak, teknolojik gelişmeleri takip etmek, bilgi güvenliği ve\ngüvenilirliği ile siber güvenlik konusunun gerektirdiği tüm önlemleri almak,\npolitikaları ve ilkeleri belirlemek, kamu bilişim standartlarına uygun çözümler\nüretmek. ç) Genel Müdürlüğün bilgi işlem\nhizmetlerini yürütmek, internet sayfaları, elektronik imza ve elektronik belge\nuygulamaları ile ilgili teknik çalışmaları yapmak, elektronik bilgi sistemleri\nile e-Devlet hizmetlerinin sürekli ve güvenli bir şekilde yürütülmesini\nsağlamak. d) Genel Müdürlük\nhizmetleriyle ilgili bilgileri toplamak ve ilgili birimlerle işbirliği içinde\nveri tabanları oluşturmak. e) Genel Müdürlüğün mevcut\nbilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme ve siber güvenliğini sağlamak ve bu\nkonularda görev üstlenen personelin bilgi teknolojilerindeki gelişmelere uygun\nolarak hizmet içi eğitim almalarını sağlamak. f)\nGenel Müdür tarafından verilen diğer görevleri yapmak. Hukuk Müşavirliği MADDE 779- (1) Hukuk\nMüşavirliği, 26/9/2011 tarihli ve 659 sayılı Genel Bütçe Kapsamındaki Kamu\nİdareleri ve Özel Bütçeli İdarelerde Hukuk Hizmetlerinin Yürütülmesine İlişkin\nKanun Hükmünde Kararname hükümlerine göre hukuk birimlerine verilen görevler\nile Genel Müdür tarafından verilen diğer görevleri yürütür. Basın\nve Halkla İlişkiler Müşavirliği MADDE 780 – (1) Basın\nve Halkla İlişkiler Müşavirliği, Genel Müdürlüğün basın ve halkla ilgili\nfaaliyetlerini planlar ve bu faaliyetlerin belirlenecek usul ve ilkelere göre\nyürütülmesini sağlar ve Genel Müdür tarafından verilen diğer görevleri yapar. Elektronik ortamda\nyürütülecek görevler MADDE 781– (1) Genel\nMüdürlük e-imza kullanılması şartıyla görev alanına giren konulara ilişkin; talep\nve başvuruların kabulünü elektronik ortamda yapabilir ve hizmetlerini\nelektronik ortamda sunabilir, talep ve başvuruları elektronik ortamda\nsonuçlandırabilir ve cevaplayabilir. (2) Genel Müdürlük bazı\nihalelik sahaların ihalesini ve ihalelerin sonuçlandırılmasını elektronik\nortamda yapabilir. Elektronik ortamda yapılacak ihaleye katılacakların e-imza\nkullanması zorunludur. (3) Bu maddede düzenlenen\nkonulara ilişkin uygulama usul ve esasları Genel Müdürlük tarafından\nçıkarılacak yönetmelikle düzenlenir. Personel MADDE 782 – (1) MAPEG\npersoneli 14/7/1965 tarihli ve 657 sayılı Devlet Memurları Kanununa\ntâbidir. Genel Müdürlükte, 657 sayılı Kanunun ek 41 inci maddesine göre Maden\nve Petrol Uzmanı ve Maden ve Petrol Uzman Yardımcısı istihdam edilebilir. (Mülga üçüncü cümle:RG-4/10/2024-32682-C.K.-164/6 md.) [220] (2) Genel Müdürlükte, 375 sayılı Kanun Hükmünde Kararnamenin\nek 24 üncü maddesine göre müfettiş ve müfettiş yardımcısı istihdam edilebilir. (İptal ikinci cümle:Anayasa Mahkemesinin 9/11/2022\nTarihli ve E: 2018/123, K: 2022/138 Sayılı Kararı.) [221] (3) Genel Müdürlükte, 375 sayılı Kanun\nHükmünde Kararnamenin ek 26 ncı maddesine göre personel istihdam edilebilir. MADDE 783- (10/12/2003\ntarihli ve 5018 sayılı Kamu Malî Yönetimi ve Kontrol Kanunu ile ilgili olup\nyerine işlenmiştir.) MADDE 784- (1) Bu\nBölüme ekli listede yer alan kadrolar ihdas edilerek Genel Kadro ve Usulü\nHakkında Cumhurbaşkanlığı Kararnamesinin ilgili bölümüne eklenmiştir. [222] ELLİDÖRDÜNCÜ BÖLÜM (Mülga Bölüm\nBaşlığı:RG-8/3/2022-31772 – CK-95/30 md.) Amaç, kapsam ve görevler [223] MADDE 785- (Mülga:RG-8/3/2022-31772\n– CK-95/30 md.) Tanımlar MADDE\n786- (Mülga:RG-8/3/2022-31772 – CK-95/30 md.) Yetkilendirme MADDE\n787 - (Mülga:RG-8/3/2022-31772 – CK-95/30 md.) Denetim MADDE\n788 - (Mülga:RG-8/3/2022-31772 – CK-95/30 md.) . Kurul MADDE\n789- (Mülga:RG-8/3/2022-31772 – CK-95/30 md.) Başkanlık MADDE\n790- (Mülga:RG-8/3/2022-31772 – CK-95/30 md.) Başkan MADDE 791- (Mülga:RG-8/3/2022-31772\n– CK-95/30 md.) Kurumun gelirleri MADDE 792 – (Mülga:RG-8/3/2022-31772\n– CK-95/30 md.) ELLİBEŞİNCİ\nBÖLÜM [224] İklim\nDeğişikliği Başkanlığı Amaç MADDE 792/A - (Ek:RG-29/10/2021-31643-C.K-85/35\nmd.) (1) Bu Bölümün amacı; küresel iklim değişikliği ve ozon\ntabakasının incelmesi ile ilgili tedbirlerin alınmasına ve yeşil kalkınmaya\nyönelik plan, politika ve stratejilerin belirlenmesine ilişkin ulusal ve\nuluslararası çalışmaları yapmak, gerekli müzakereleri gerçekleştirmek ve diğer\nkurum ve kuruluşlarla koordinasyonu sağlamak üzere kurulan İklim Değişikliği\nBaşkanlığının teşkilat, görev, yetki ve sorumluluklarını belirlemektir. Tanımlar MADDE 792/B - (Ek:RG-29/10/2021-31643-C.K-85/35 md.) (1) Bu Bölümün uygulanmasında; a) Azaltım: Sera gazı emisyonlarını azaltarak ya da sera gazı\nemisyonlarının veya bileşenlerinin emilimini güçlendirerek iklim değişikliğinin\nolumsuz etkileri ile mücadele etmeyi, b) Bakan: Çevre, Şehircilik\nve İklim Değişikliği Bakanını, c) Bakanlık: Çevre, Şehircilik ve İklim Değişikliği Bakanlığını, ç) Başkan: İklim Değişikliği\nBaşkanını, d) Başkanlık: İklim\nDeğişikliği Başkanlığını, e) İklim değişikliği: Karşılaştırılabilir bir zaman döneminde gözlenen doğal iklim\ndeğişikliğine ek olarak, doğrudan veya dolaylı olarak küresel atmosferin\nbileşimini bozan insan faaliyetleri sonucunda iklimde oluşan değişikliği, f) Koordinasyon\nKurulu: İklim Değişikliği ve Uyum Koordinasyon Kurulunu, g) Sera gazı: Sera etkisini destekleyen, atmosferde bulunan,\nen çok ısı enerjisi tutma özelliğine sahip olan ve yerkürenin insan ve diğer\ncanlılar açısından yaşanabilir bir ortalama yüzey sıcaklığına sahip olmasını sağlayan\nbileşikleri, ğ) Sera gazı emisyonu: Kızılötesi radyasyonu emen ve\nyeniden salan, hem tabii hem de beşeri kaynaklı olabilen karbondioksit, metan,\ndiazotoksit, hidroflorokarbonlar, perflorokarbonlar, sülfür hekzaflorid ile\nBakanlık tarafından belirlenecek diğer sera gazları ve gaz benzeri atmosfer\nbileşenlerini, h) Uyum: Mevcut veya beklenen iklim değişikliğinin olumsuz\netkilerini önlemeye veya muhtemel zararları en aza indirmeye ya da ortaya\nçıkabilecek fırsatlardan yararlanmaya yönelik süreci, ı) Yeşil kalkınma: Sürdürülebilir kalkınma ilkesi ile\nbirlikte doğal kaynakların verimli kullanımı ile düşük karbon emisyonunu\nhedefleyen, çevresel sürdürülebilirliği ve iklim sürdürülebilirliğini odağına\nalan kalkınma ve gelişmeyi, ifade eder. Kuruluş MADDE 792/C - (Ek:RG-29/10/2021-31643-C.K-85/35\nmd.) (1) Bu Bölümde belirlenen görev ve yetkileri yerine\ngetirmek üzere Çevre, Şehircilik ve İklim Değişikliği Bakanlığına bağlı ve\nmerkezi Ankara’da bulunan İklim Değişikliği Başkanlığı kurulmuştur. Teşkilat MADDE 792/Ç - (Ek:RG-29/10/2021-31643-C.K-85/35\nmd.) (1) Başkanlık, merkez teşkilatından meydana gelir. (2) Başkanlığın hizmet birimleri ile bunların çalışma\nusul ve esasları, bu Cumhurbaşkanlığı Kararnamesinde belirtilen faaliyet alanı\nile görev ve yetkilere uygun olarak Bakanlık tarafından çıkarılan yönetmelikle\nbelirlenir. Başkanlığın görevleri MADDE 792/D - (Ek:RG-29/10/2021-31643-C.K-85/35\nmd.) (1) Başkanlığın görev ve yetkileri şunlardır: a) Küresel iklim\ndeğişikliği ve ozon tabakasının incelmesi ile ilgili tedbirlerin alınmasına ve\nplan, politika ve stratejilerin belirlenmesine\nilişkin çalışmaları yapmak. b) İklim değişikliğine neden olan sera gazı emisyonlarını ulusal ölçekte\nizlemek, kontrol etmek ve raporlamak, sera gazı emisyonlarının azaltımı\nkonusunda sektörel politika belirleme çalışmalarını gerçekleştirmek ve gerekli mevzuat\ndüzenlemelerini yapmak. c)  İklim değişikliği ile ilgili uluslararası müzakere\nsüreçlerini takip etmek. ç) Uluslararası\nkuruluşlar ve sözleşmeler kapsamında ülkemizin yerine getirmekle yükümlü olduğu\nraporları hazırlamak veya hazırlatmak. d) Net sıfır emisyon\nhedefi ve döngüsel ekonomi ilkesi doğrultusunda iklim değişikliği ile mücadele\nve yeşil kalkınma politikalarının belirlenmesi, strateji ve eylem planlarının\nhazırlanması için gerekli çalışmaları yaparak Koordinasyon Kuruluna sunmak. e) Ulusal, yerel ve\nsektörel iklim değişikliğine uyum ihtiyaçlarının belirlenmesine yönelik çalışmalar\nyapmak, bu alanda eylem planlarını izlemek, değerlendirmek ve raporlamak. f) İklim değişikliği etkilerinin\nbelirlenmesine yönelik modelleme ve risk değerlendirmesi çalışmaları yapmak,\nrisk haritaları hazırlamak veya hazırlatmak. g) Tesis, faaliyet veya\nsektör seviyesinde sera gazı emisyonlarının izlenmesi, raporlanması ve\ndoğrulanmasına ilişkin usul ve esasları belirlemek, gerekli denetim ve\nyaptırımları uygulamak. ğ) Emisyon Ticaret Sistemi\nbaşta olmak üzere piyasa temelli mekanizmalar ve ekonomik araçlara yönelik\nçalışmalar yapmak, usul ve esasları belirlemek, gerekli denetim ve yaptırımları\nuygulamak. h) Emisyon Ticaret\nSistemi ile sera gazı izleme raporlama ve doğrulama sistemi ve diğer karbon\nfiyatlandırma araçlarından elde edilecek gelirlerin yönetimini sağlamak. ı) İklim değişikliğiyle\nmücadele ve yeşil kalkınma için gerekli ulusal ve uluslararası finansman\nkaynaklarını araştırmak, ilgili paydaşların yararlanması ve kapasite geliştirilmesi\ndoğrultusunda çalışmalar yapmak, teşvik mekanizmaları ve hibe programları\ngeliştirmek, uygulamak ve izlemek. i) İklim değişikliği\nkonusunda teknolojileri ve yenilikçi çözümleri araştırmak ve bu kapsamda\nçalışmalar yürüten ulusal ve uluslararası kuruluşlarla koordinasyon sağlamak,\nkavramsal çalışmaları yürütmek, kılavuzlar ve rehber dokümanlar hazırlamak. j) İklim platformu ve\nilişkili çevrimiçi izleme ve değerlendirme sistemleri kapsamında\ngerçekleştirilen çalışmaların ulusal koordinasyonunu, izleme ve raporlamasını\ngerçekleştirmek. k) Görev alanına giren\nAvrupa Birliği müktesebatının uyumuna yönelik çalışmaları yapmak, bu\nçerçevedeki projeleri yürütmek, koordine etmek ve izlemek. l) İklim değişikliği\nile mücadele kapsamında ulusal ve uluslararası projeleri hazırlamak ve\nuygulamak. m) İklim değişikliği\nalanında kamuoyunun bilinçlendirmesine yönelik eğitim, kapasite ve farkındalık\ngeliştirme faaliyetleri gerçekleştirmek. n) Bakan tarafından verilen\ndiğer görevleri yapmak. Başkan MADDE 792/E - (Ek:RG-29/10/2021-31643-C.K-85/35 md.) (1) Başkan Başkanlığın en üst amiridir. (2) Başkan bu Bölümde\nbelirtilen hizmetlerin yürütülmesinden Bakana karşı sorumludur. Başkan yardımcıları MADDE 792/F - (Ek:RG-29/10/2021-31643-C.K-85/35 md.) (1) Başkanlığın görevlerini\nyürütmede Başkana yardımcı olmak, (…) [225] üzere iki Başkan Yardımcısı atanabilir. İklim Değişikliği ve Uyum Koordinasyon Kurulu MADDE 792/G - (Ek:RG-29/10/2021-31643-C.K-85/35\nmd.) (1) Koordinasyon Kurulu, iklim değişikliği ile\nilgili plan, politika, strateji ve eylemleri belirlemek, izlemek ve\ndeğerlendirmekle görevlidir. (2) Koordinasyon\nKurulu; Bakanın başkanlığında, Bakanlığın ilgili Bakan Yardımcısı, Dışişleri\nBakanlığı, Enerji ve Tabii Kaynaklar Bakanlığı, Hazine ve Maliye Bakanlığı, İçişleri\nBakanlığı, Millî Eğitim Bakanlığı, Sağlık Bakanlığı, Sanayi ve Teknoloji\nBakanlığı, Tarım ve Orman Bakanlığı, Ticaret Bakanlığı, Ulaştırma ve Altyapı\nBakanlığı bakan yardımcıları, Strateji ve Bütçe Başkanı, Yükseköğretim Kurulu\nBaşkanı, İklim Değişikliği Başkanı, Türkiye Bilimsel ve Teknolojik Araştırma\nKurumu Başkanı, Türkiye Çevre Ajansı Başkanı, Türkiye İstatistik Kurumu Başkanı,\nTürkiye Odalar ve Borsalar Birliği Başkanı, Türk Sanayicileri ve İşinsanları\nDerneği Başkanı, Müstakil Sanayici ve İşadamları Derneği Başkanı, Türkiye\nBelediyeler Birliği Başkanı olmak üzere yirmiiki üyeden oluşur. Koordinasyon\nKuruluna Bakanın katılım sağlayamadığı durumlarda Bakanlığın ilgili Bakan Yardımcısı\nbaşkanlık eder. [226] (3) Koordinasyon Kurulunun sekretarya hizmetleri Başkanlık\ntarafından yürütülür. (4) Koordinasyon Kurulu Başkanı, Koordinasyon Kurulu\ngündeminde görüşülecek konularla ilgili olarak diğer kurumların temsilcilerini\ntoplantıya çağırabilir. (5) Koordinasyon Kurulu, Bakanın çağrısı üzerine her yıl en\naz iki kez toplanır. İklim Değişikliği\nBaşmüzakerecisi MADDE 792/Ğ - (Ek:RG-29/10/2021-31643-C.K-85/35 md.) (1) (Değişik:RG-21/11/2023-32376-C.K-155/15\nmd.) Bakanlığın ilgili Bakan Yardımcısı veya Başkan, iklim değişikliği ile\nmücadelede uluslararası müzakere süreçlerinin yürütülmesinde İklim Değişikliği\nBaşmüzakerecisi olarak Bakan tarafından görevlendirilir. (2) Koordinasyon\nKurulu tarafından belirlenen müzakere stratejilerinin yürütülmesinden İklim\nDeğişikliği Başmüzakerecisi sorumludur. (3) İklim değişikliği\nile ilgili uluslararası toplantı ve görüşmelerde, ilgili Bakanlık ile diğer\nkurum ve kuruluş temsilcilerinden oluşan Türk heyetine İklim Değişikliği\nBaşmüzakerecisi başkanlık eder. Personel istihdamı MADDE 792/H - (Ek:RG-29/10/2021-31643-C.K-85/35\nmd.) (1) Başkanlıkta 14/7/1965 tarihli ve 657 sayılı Devlet\nMemurları Kanununun ek 41 inci maddesine göre araştırma, analiz, teftiş,\ndenetim, inceleme ve soruşturma yetkisini haiz İklim Değişikliği Uzmanı\nile İklim Değişikliği Uzman Yardımcısı istihdam edilebilir. (Mülga ikinci cümle:RG-4/10/2024-32682-C.K.-164/6 md.) (2) Başkanlıkta 375 sayılı Kanun Hükmünde Kararnamenin ek\n25 inci maddesine göre geçici olarak personel görevlendirilebilir. (3) Başkanlıkta,  375 sayılı Kanun Hükmünde Kararnamenin ek\n26 ncı maddesine göre yabancı sözleşmeli personel istihdam edilebilir. (4) (Mülga:RG-4/10/2024-32682-C.K.-164/6 md.) Çalışma grupları MADDE 792/I- (Ek:RG-29/10/2021-31643-C.K-85/35 md.) (1) Başkanlık, görev alanına giren konularla ilgili olarak\nçalışmalarda bulunmak üzere bakanlıklar, kamu kurum ve kuruluşları, meslek\nkuruluşları, sivil toplum kuruluşları, özel sektör temsilcileri ve konu ile\nilgili uzmanların katılımı ile geçici çalışma grupları oluşturabilir. Naklen\natama GEÇİCİ MADDE 1 - (Ek:RG-29/10/2021-31643-C.K-85/35 md.) (1) Bu maddenin yürürlüğe girdiği tarihte\nihdas edilen İklim Değişikliği Başkanlığına ait memur kadrolarına, 31/12/2022\ntarihine kadar 2 sayılı Cumhurbaşkanlığı Kararnamesinin 11 inci maddesine göre\nbelirlenen atama sayısı sınırı aranmaksızın naklen atama yapılabilir. ELLİALTINCI BÖLÜM [227] Kentsel Dönüşüm Başkanlığı (Ek:RG-16/10/2023-32341-C.K-153/6 md.) Amaç MADDE 792/İ- (1) Bu\nBölümün amacı; afet riski altındaki alanlar ile bu alanlar dışındaki riskli\nyapıların bulunduğu arsa ve arazilerde kentsel dönüşüm uygulamalarını yürütmek\nüzere kurulan Kentsel Dönüşüm Başkanlığının teşkilat, görev, yetki ve\nsorumluluklarını belirlemektir. Tanımlar MADDE 792/J- (1)\nBu Bölümde geçen; a) Bakan: Çevre, Şehircilik ve İklim Değişikliği Bakanını, b) Bakanlık: Çevre, Şehircilik ve İklim\nDeğişikliği Bakanlığını, c) Başkan: Kentsel Dönüşüm Başkanını, ç) Başkanlık: Kentsel Dönüşüm Başkanlığını, ifade eder. Kuruluş MADDE 792/K- (1)\n16/5/2012 tarihli ve 6306 sayılı Afet Riski Altındaki Alanların Dönüştürülmesi\nHakkında Kanun, ilgili diğer mevzuat ve bu Bölümde verilen görevleri yerine\ngetirmek ve yetkileri kullanmak üzere kamu tüzel kişiliğini haiz, özel bütçeli,\nBakanlığa bağlı ve merkezi Ankara’da bulunan Kentsel Dönüşüm Başkanlığı\nkurulmuştur. Teşkilat MADDE 792/L- (1) Başkanlık,\nmerkez ve taşra teşkilatından meydana gelir. Başkanlığın görev ve yetkileri MADDE 792/M- (1)\nBaşkanlığın görev ve yetkileri şunlardır: a) 6306 sayılı Kanun ile verilen görevleri yapmak ve\nyetkileri kullanmak. b) Afet riski altındaki yapıların ve alanların dönüştürülmesine\nilişkin mevzuatı hazırlamak. c) (İptal bent: Anayasa Mahkemesinin 9/5/2024 Tarihli ve\nE: 2023/193, K: 2024/106 Sayılı Kararı ile ) ç) Bakan tarafından verilen diğer görevleri yapmak. Başkan MADDE 792/N- (1)\nBaşkan Başkanlığın en üst amiridir. (2) Başkan bu Bölümde belirtilen hizmetlerin\nyürütülmesinden Bakana karşı sorumludur. Başkan yardımcıları MADDE 792/O- (1)\nBaşkanlığın görevlerini yürütmede Başkana yardımcı olmak, Başkan tarafından verilen\ngörevleri yapmak ve gerektiğinde Başkana vekâlet etmek üzere iki Başkan\nYardımcısı atanabilir. Hizmet birimleri MADDE 792/Ö- (1) Başkanlık\nmerkez teşkilatı aşağıdaki hizmet birimlerinden oluşur: a) Kentsel Dönüşüm Genel Müdürlüğü. b) Marmara Kentsel Dönüşüm Genel Müdürlüğü. c) Taşınmaz ve Kaynak Geliştirme Genel Müdürlüğü. ç) Riskli Yapılar Dairesi Başkanlığı. d) İmar Planlama Dairesi Başkanlığı. e) Yapım ve Proje Dairesi Başkanlığı. f) İzleme ve Değerlendirme Dairesi Başkanlığı. g) Strateji ve Finansman Dairesi Başkanlığı. ğ) Personel ve Eğitim Dairesi Başkanlığı. h) Destek Hizmetleri Dairesi Başkanlığı. ı) Hukuk Müşavirliği. i) Basın ve Halkla İlişkiler Müşavirliği. (2) Başkanlığın hizmet birimlerinin görev ve yetkileri, bu\nBölümde belirtilen faaliyet alanına uygun olarak Başkanlıkça çıkarılan yönetmelikle\ndüzenlenir. Taşra teşkilatı MADDE 792/P- (1)\nBaşkanlığın taşra teşkilatı, her ilde kurulan doğrudan merkeze bağlı kentsel\ndönüşüm müdürlüklerinden oluşur. (2) Kentsel dönüşüm müdürlüklerinin çalışma usul ve\nesasları Başkanlık tarafından çıkarılan yönetmelikle düzenlenir. Uzman istihdamı MADDE 792/R- (1)\nBaşkanlığın merkez teşkilatında 14/7/1965 tarihli ve 657 sayılı Devlet Memurları\nKanununun ek 41 inci maddesine göre araştırma, analiz, teftiş, denetim,\ninceleme ve soruşturma yetkisini haiz Kentsel Dönüşüm Uzmanı ve Kentsel\nDönüşüm Uzman Yardımcısı istihdam edilebilir. Şirket kurulması MADDE 792/S- (1)\nBaşkanlık, Cumhurbaşkanı kararı ile şirket kurabilir veya kurulmuş şirketlere\nortak olabilir. Koordinasyon ve işbirliği MADDE 792/Ş- (1) Başkanlık,\ngörevleri ile ilgili konularda kamu kurum ve kuruluşları, üniversiteler, yerel\nyönetimler, sivil toplum kuruluşları, özel sektör ve uluslararası kuruluşlar\nile işbirliği ve koordinasyonu sağlamakla yetkilidir. (2) Başkanlık tarafından talep edilmesi halinde kamu kurum\nve kuruluşları ürettikleri ve kentsel dönüşümde kullanılabilecek sayısal ve\nsayısal olmayan veri ve envanter bilgisini, 24/3/2016 tarihli ve 6698 sayılı\nKişisel Verilerin Korunması Kanunu hükümlerine uygun olarak Başkanlıkla\npaylaşır. Atıflar MADDE 792/T- (1)\nMevzuatta bu Cumhurbaşkanlığı Kararnamesi kapsamında Başkanlığa verilen\ngörevlerle ilgili olarak Bakanlığa yapılan atıflar Başkanlığa yapılmış sayılır. Geçiş hükümleri GEÇİCİ MADDE 1- (1) Bu\nmaddenin yürürlüğe girdiği tarih itibarıyla; a) Bakanlığın doğrudan merkeze bağlı taşra teşkilatı olarak\nBursa, İstanbul ve İzmir illerinde kurulan Altyapı ve Kentsel Dönüşüm Müdürlükleri\nkapatılmıştır. b) Bakanlığın mülga Altyapı ve Kentsel Dönüşüm Hizmetleri\nGenel Müdürlüğü ile İstanbul ve İzmir illerindeki mülga  Altyapı ve\nKentsel Dönüşüm Müdürlüklerinin kullanımında olan her türlü taşınır, taşıt,\naraç, gereç, malzeme, demirbaş; bu Genel Müdürlük ve müdürlüklere ait yazılı ve\nelektronik ortamdaki her türlü kayıtlar, dokümanlar ile yazılım uygulamaları,\nveri tabanları ve hizmet sunucuları; bu Genel Müdürlük ve müdürlüklerin\nyürüttüğü hizmetlerden doğan borç ve alacaklar ile hak ve yükümlülükler\nBaşkanlığa devredilmiş sayılır. c) Bakanlık mülga Altyapı ve Kentsel Dönüşüm Hizmetleri\nGenel Müdürlüğünde Genel Müdür, Genel Müdür Yardımcısı ve Daire Başkanı\nkadrolarında bulunanların görevleri hiçbir işleme gerek kalmaksızın sona erer. ç) Bakanlığın kadro ve pozisyonlarında bulunanlardan mülga\nAltyapı ve Kentsel Dönüşüm Hizmetleri Genel Müdürlüğü ile Çevre, Şehircilik ve\nİklim Değişikliği İl Müdürlüklerinin altyapı ve kentsel dönüşüm birimleri ve\nİstanbul ve İzmir illerindeki mülga Altyapı ve Kentsel Dönüşüm Müdürlüklerinde\nistihdam edilenlerin Başkanlık kadro ve pozisyonlarına atanmaları hakkında 375\nsayılı Kanun Hükmünde Kararnamenin ek 33 üncü maddesi hükümleri uygulanır. (2) Başkanlıkça yürütülmesi gereken hizmetler ile 6306 sayılı\nKanun kapsamında yapılması gereken ödemeler Başkanlıkta ilgili birimler oluşturulup\nfaaliyete geçene kadar Bakanlığın ilgili merkez ve taşra birimleri tarafından\nyerine getirilmeye devam edilir. (3) Bu maddenin uygulanmasına ilişkin hususlarda ortaya çıkabilecek\ntereddütleri gidermeye, sorunları çözmeye ve uygulamayı yönlendirmeye Bakan\nyetkilidir. ELLİYEDİNCİ BÖLÜM Doğa Koruma ve Milli Parklar\nGenel Müdürlüğü (Ek Bölüm:RG-28/12/2024-32766-CK-175/4\nmd.) [228] Amaç MADDE 792/U- (1) Bu Bölümün amacı; milli parklar, tabiat parkları,\ntabiat anıtları, tabiatı koruma alanları, biyolojik çeşitlilik, yaban hayatı ve\nkara av kaynakları ile orman içi su kaynakları, dere, göl, gölet ve sulak\nalanlar ve hassas bölgelerin tespiti, korunması, geliştirilmesini, kara avcılığının\ndüzenlenmesi ve yönetilmesini, doğa turizmi potansiyelinin artırılmasını\nsağlamak üzere kurulan Doğa Koruma ve Milli Parklar Genel Müdürlüğünün\nteşkilat, görev, yetki ve sorumluluklarını belirlemektir. Tanımlar MADDE 792/Ü- (1) Bu Bölümde geçen; a) Bakan: Tarım ve Orman Bakanını, b) Bakanlık: Tarım ve Orman Bakanlığını, c) Genel Müdür: Doğa Koruma ve Milli Parklar Genel Müdürünü, ç) Genel Müdürlük: Doğa Koruma ve Milli Parklar Genel\nMüdürlüğünü, ifade eder. Kuruluş MADDE 792/V- (1) Bu Bölümde verilen görevleri yerine getirmek ve\nyetkileri kullanmak üzere kamu tüzel kişiliğini haiz, özel bütçeli, Bakanlığa\nbağlı ve merkezi Ankara’da bulunan Doğa Koruma ve Milli Parklar Genel Müdürlüğü\nkurulmuştur. Teşkilat MADDE 792/Y- (1) Genel Müdürlük, merkez ve taşra teşkilatından meydana\ngelir. Genel Müdürlüğün görev\nve yetkileri MADDE 792/Z- (1) Genel Müdürlüğün görev ve yetkileri şunlardır: a) 9/8/1983 tarihli ve 2873\nsayılı Milli Parklar Kanunu ile verilen görevleri yürütmek. b) 1/7/2003 tarihli ve 4915\nsayılı Kara Avcılığı Kanunu ile verilen görevleri yürütmek. c) 24/6/2004 tarihli ve\n5199 sayılı Hayvanları Koruma Kanunu ile verilen görevleri yürütmek. ç) 9/8/1983 tarihli ve 2872\nsayılı Çevre Kanunu kapsamındaki sulak alanların korunması ve yönetimine dair\niş ve işlemleri yürütmek. d) Yaban hayatı ve kara av\nkaynakları ile orman içi su kaynakları, dere, göl, gölet ve sulak alanların ve\nhassas bölgelerin korunması, geliştirilmesi ile ilgili her türlü etüt,\nenvanter, planlama, projelendirme, uygulama ve izlemeye ilişkin iş ve işlemleri\nyapmak veya yaptırmak, bu hizmetlerle ilgili tesisleri kurmak. e) Biyolojik çeşitliliğin\nulusal düzeyde envanterinin çıkarılması, izlenmesi, korunması ve sürdürülebilir\nkullanımı ile ilgili iş ve işlemleri yapmak. f) Görev alanıyla ilgili\nuluslararası sözleşme, anlaşma ve süreçlere dair yükümlülükler çerçevesinde\ngerekli iş ve işlemleri yapmak, ulusal ve uluslararası düzeyde ilgili kurum ve\nkuruluşlarla işbirliği sağlamak. g) Görev alanıyla ilgili\nolarak yabani bitki ve yaban hayvanı türlerinin korunması ile genetik\nkaynaklarının muhafazası ve iyileştirilmesi ile ilgili iş ve işlemleri\nyürütmek. ğ) Doğa Turizmi Stratejisi\nEylem Planı hazırlamak, doğa turizmi bilincini, potansiyelini ve tanınırlığını\nartırmaya yönelik çalışmaları koordine etmek. h) Bakan tarafından verilen\ndiğer görevleri yapmak. Genel Müdür MADDE 792/AA- (1) Genel Müdür Genel Müdürlüğün en üst amiridir. (2) Genel Müdür bu Bölümde\nbelirtilen hizmetlerin yürütülmesinden Bakana karşı sorumludur. Genel müdür yardımcıları MADDE 792/BB- (1) Genel Müdürlüğün görevlerini yürütmede Genel Müdüre yardımcı\nolmak üzere üç genel müdür yardımcısı atanabilir. Hizmet birimleri MADDE 792/CC- (1) Genel Müdürlük merkez teşkilatı aşağıdaki hizmet birimlerinden\noluşur: a) Milli Parklar Dairesi\nBaşkanlığı. b) Av ve Yaban Hayatı Dairesi\nBaşkanlığı. c) Hayvanları Koruma\nDairesi Başkanlığı. ç) Sulak Alanlar Dairesi\nBaşkanlığı. d) Biyolojik Çeşitlilik ve\nEkosistem Hizmetleri Dairesi Başkanlığı. e) Dış İlişkiler ve Eğitim\nDairesi Başkanlığı. f) Doğa Turizmi Dairesi\nBaşkanlığı. g) Strateji Geliştirme Dairesi\nBaşkanlığı. ğ) Personel Dairesi Başkanlığı. h) Destek Hizmetleri\nDairesi Başkanlığı. ı) Bilgi İşlem Dairesi Başkanlığı. i) Teftiş Kurulu\nBaşkanlığı. j) Hukuk Müşavirliği. k) Basın ve Halkla\nİlişkiler Müşavirliği. (2) Genel Müdürlüğün hizmet\nbirimlerinin görev ve yetkileri bu Bölümde belirtilen faaliyet alanına uygun\nolarak Genel Müdürlükçe çıkarılan yönetmelikle belirlenir. Taşra teşkilatı MADDE 792/ÇÇ- (1) Genel Müdürlüğün taşra teşkilatı bu Bölüme ekli (I)\nsayılı Cetvelde gösterilen bölge müdürlüklerinden oluşur. Bakanlıkça bölge\nmüdürlüklerine bağlı şube müdürlükleri, doğa koruma ve milli parklar\nmüdürlükleri, milli park müdürlükleri ve şeflikler kurulabilir. (2) Taşra teşkilatının\nçalışma usul ve esasları Genel Müdürlük tarafından çıkarılan yönetmelikle\nbelirlenir. Uzman ve müfettiş\nistihdamı MADDE 792/DD- (1) Genel Müdürlükte, 14/7/1965 tarihli ve 657 sayılı\nDevlet Memurları Kanununun ek 41 inci maddesine göre Doğa Koruma ve Milli\nParklar Uzmanı ve Doğa Koruma ve Milli Parklar Uzman Yardımcısı ile 27/6/1989\ntarihli ve 375 sayılı Kanun Hükmünde Kararnamenin ek 24 üncü maddesine göre\nmüfettiş ve müfettiş yardımcısı istihdam edilebilir. Geçiş hükümleri GEÇİCİ MADDE 1- (1) Bu maddenin yürürlüğe girdiği tarih itibarıyla; a) Bakanlığın taşra teşkilatı\nbölge müdürlükleri kapatılmıştır. b) Bakanlığın mülga Doğa\nKoruma ve Milli Parklar Genel Müdürlüğü ile mülga bölge müdürlüklerinin kullanımında\nolan her türlü taşınır, taşıt, araç, gereç, malzeme, demirbaş; bu birimlere ait\nyazılı ve elektronik ortamdaki her türlü kayıtlar, dokümanlar ile yazılım\nuygulamaları, veri tabanı ve hizmet sunucuları; bu birimlerin yürüttüğü\nhizmetlerden doğan borç ve alacaklar ile hak ve yükümlülükler Genel Müdürlüğe\ndevredilmiş sayılır. c) Mülkiyeti Hazineye ait\nya da Devletin hüküm ve tasarrufu altındaki taşınmazlardan Bakanlığa tahsis\nedilmiş olup Bakanlık mülga Doğa Koruma ve Milli Parklar Genel Müdürlüğü ile Bakanlık\nmülga bölge müdürlükleri tarafından kullanılan taşınmazlar başkaca bir işleme\ngerek kalmaksızın Genel Müdürlüğe tahsis edilmiş sayılır. ç) Bakanlık mülga Doğa\nKoruma ve Milli Parklar Genel Müdürlüğünde Genel Müdür, Genel Müdür Yardımcısı,\nDaire Başkanı ve Bölge Müdürü kadrolarında bulunanların görevleri hiçbir işleme\ngerek kalmaksızın sona erer. d) Bakanlığın kadro ve\npozisyonlarında bulunanlardan mülga Doğa Koruma ve Milli Parklar Genel Müdürlüğü\nile mülga bölge müdürlüklerinde istihdam edilenlerin Genel Müdürlük kadro ve\npozisyonlarına atanmaları hakkında 375 sayılı\nKanun Hükmünde Kararnamenin ek 33 üncü maddesi hükümleri uygulanır. (2) Bakanlık mülga Doğa\nKoruma ve Milli Parklar Genel Müdürlüğü ile Bakanlık mülga bölge müdürlüklerince\nyürütülmesi gereken hizmetler Genel Müdürlüğün ilgili birimleri oluşturulup\nfaaliyete geçene kadar Bakanlığın ilgili merkez ve taşra birimleri tarafından\nyerine getirilmeye devam edilir. (3) Genel Müdürlüğe verilen\ngörevlerle ilgili olarak; mevzuatta Bakanlık, Bakanlık mülga Doğa Koruma ve\nMilli Parklar Genel Müdürlüğü ve Bakanlık mülga bölge müdürlükleri ile bunların\nyöneticilerine yapılan atıflar, ilgisine göre Genel Müdürlük ve Genel Müdürlüğün\ntaşra teşkilatı ile bunların yöneticilerine yapılmış sayılır. (4) Bu maddenin uygulanması\nile Genel Müdürlüğün teşkilatlanmasına ilişkin hususlarda ortaya çıkabilecek\ntereddütleri gidermeye, sorunları çözmeye ve uygulamayı yönlendirmeye Bakan\nyetkilidir. (I)\nSAYILI CETVEL SIRA NO BÖLGE MÜDÜRLÜĞÜNÜN ADI BÖLGE MÜDÜRLÜĞÜNÜN MERKEZİ BÖLGE MÜDÜRLÜĞÜNE BAĞLI İLLER 1 Doğa Koruma ve Milli Parklar 1. Bölge Müdürlüğü İstanbul Edirne, İstanbul,\n  Kırklareli, Kocaeli, Sakarya, Tekirdağ 2 Doğa Koruma ve Milli Parklar 2. Bölge Müdürlüğü Bursa Balıkesir,\n  Bilecik, Bursa, Çanakkale, Yalova 3 Doğa Koruma ve Milli Parklar 3. Bölge Müdürlüğü Şanlıurfa Adıyaman,\n  Gaziantep, Kilis, Mardin, Şanlıurfa, Şırnak 4 Doğa Koruma ve Milli Parklar 4. Bölge Müdürlüğü Manisa Aydın, İzmir,\n  Manisa, Muğla 5 Doğa Koruma ve Milli Parklar 5. Bölge Müdürlüğü Afyonkarahisar Afyonkarahisar,\n  Denizli, Eskişehir, Kütahya, Uşak 6 Doğa Koruma ve Milli Parklar 6. Bölge Müdürlüğü Burdur Antalya,\n  Burdur, Isparta 7 Doğa Koruma ve Milli Parklar 7. Bölge Müdürlüğü Adana Adana, Hatay,\n  Kayseri, Mersin, Niğde, Osmaniye 8 Doğa Koruma ve Milli Parklar 8. Bölge Müdürlüğü Konya Aksaray,\n  Karaman, Konya, Nevşehir 9 Doğa Koruma ve Milli Parklar 9. Bölge Müdürlüğü Ankara Ankara, Bolu,\n  Çankırı, Düzce, Kırıkkale, Kırşehir, Yozgat 10 Doğa Koruma ve Milli Parklar 10. Bölge Müdürlüğü Sinop Bartın,\n  Karabük, Kastamonu, Sinop, Zonguldak 11 Doğa Koruma ve Milli Parklar 11. Bölge Müdürlüğü Samsun Amasya,\n  Çorum, Ordu, Samsun, Tokat 12 Doğa Koruma ve Milli Parklar 12. Bölge Müdürlüğü Rize Artvin,\n  Giresun, Gümüşhane, Rize, Trabzon 13 Doğa Koruma ve Milli Parklar 13. Bölge Müdürlüğü Erzurum Ağrı,\n  Ardahan, Bayburt, Bingöl, Iğdır,  Erzincan, Erzurum, Kars 14 Doğa Koruma ve Milli Parklar 14. Bölge Müdürlüğü Van Bitlis, Hakkari,\n  Muş, Siirt, Van 15 Doğa Koruma ve Milli Parklar 15. Bölge Müdürlüğü Malatya Batman, Diyarbakır,\n  Elazığ, Kahramanmaraş, Malatya, Sivas, Tunceli ELLİSEKİZİNCİ\nBÖLÜM Ortak\nHükümler Yöneticilerin sorumlulukları MADDE 793- (1) Bağlı, ilgili,\nilişkili ve diğer kurum ve kuruluşların her kademedeki yöneticileri,\ngörevlerini mevzuata, stratejik plan ve programlara, performans ölçütlerine ve\nhizmet kalite standartlarına uygun olarak yürütmekten üst kademelere karşı\nsorumludur. Yetki devri MADDE 794- (1) Bağlı, ilgili,\nilişkili ve diğer kurum ve kuruluşların her kademedeki yöneticileri sınırlarını\naçıkça belirtmek ve yazılı olmak kaydıyla, yetkilerinden bir kısmını alt kademelere\ndevredebilir. Yetki devri, uygun araçlarla ilgililere duyurulur. Koordinasyon ve işbirliği MADDE 795 - (1) Bağlı, ilgili, ilişkili\nve diğer kurum ve kuruluşları, hizmet alanına giren konulara ilişkin\nfaaliyetlerinde, ilgili kurumlara danışmak ve gerekli işbirliği ve\nkoordinasyonu sağlamaktan sorumludur. Düzenleme yetkisi MADDE 796 - (1) Bağlı, ilgili,\nilişkili ve diğer kurum ve kuruluşları, görev, yetki ve sorumluluk alanına\ngiren konularda idarî düzenlemeler yapabilir. Kadrolar MADDE 797 - (1) Bağlı, ilgili, ilişkili\nve diğer kurum ve kuruluşların kadro ve pozisyonlarının tespiti, ihdası,\nkullanımı ve iptali ile kadro ve pozisyonlara ilişkin diğer hususlar, genel\nkadro ve ûsulü hakkında ilgili Cumhurbaşkanlığı kararnamesi ve diğer mevzuat\nhükümlerine göre düzenlenir. ELLİDOKUZUNCU BÖLÜM Atıflar ve Değişiklik Hükümleri Atıflar [229] MADDE 798– (1) a)\nİçişleri Bakanlığının mahalli idareler üzerinde sahip olduğu vesayet yetkisine\nilişkin mevzuat hükümleri dışında mevzuatta Mahalli İdareler Genel Müdürlüğünün\ngörevleriyle ilgili olarak İçişleri Bakanlığına veya birimlerine yapılmış olan\natıflar Çevre, Şehircilik ve İklim Değişikliği Bakanlığına veya birimlerine,\nİçişleri Bakanına veya İçişleri Bakanlığı görevlilerine yapılmış olan atıflar Çevre,\nŞehircilik ve İklim Değişikliği Bakanına veya Çevre, Şehircilik ve İklim\nDeğişikliği Bakanlığı görevlilerine, b) Milli Emlak Genel\nMüdürlüğünün görevleriyle ilgili olarak Maliye Bakanlığına veya birimlerine\nyapılmış olan atıflar Çevre, Şehircilik ve İklim Değişikliği Bakanlığına veya\nbirimlerine, Maliye Bakanına veya Maliye Bakanlığı görevlilerine yapılmış olan\natıflar Çevre, Şehircilik ve İklim Değişikliği Bakanına veya Çevre, Şehircilik\nve İklim Değişikliği Bakanlığı görevlilerine, c) (Ek: RG-24/7/2018-30488\n– CK-14/26 md.) (Mülga:RG-3/7/2024-32591-CK-161/19 md.) yapılmış sayılır. MADDE 799- (10/7/2018\ntarihli ve 30474 sayılı Resmî Gazete’de yayımlanan 1 sayılı Cumhurbaşkanlığı\nTeşkilatı Hakkında Cumhurbaşkanlığı Kararnamesi ile ilgili olup yerine\nişlenmiştir.) MADDE 800- (10/7/2018\ntarihli ve 30474 sayılı Resmî Gazete’de yayımlanan 3 sayılı Üst Kademe Kamu\nYöneticileri ile Kamu Kurum ve Kuruluşlarında Atama Usûllerine Dair Cumhurbaşkanlığı\nKararnamesi ile ilgili olup yerine işlenmiştir.) GEÇİCİ MADDE 1- (1) 703\nsayılı Kanun Hükmünde Kararnamenin 221 inci maddesinin birinci fıkrası\ngereğince İçişleri Bakanlığı kadrolarına atanacaklardan valilik unvanını daha\nönce ihraz etmiş olanlar hakkında 375 sayılı Kanun Hükmünde Kararnamenin geçici\n32 nci maddesi hükümleri uygulanır. GEÇİCİ MADDE 2- (1)\nMülga 14/4/1989 tarihli ve 367 sayılı Kanun Hükmünde Kararname hükümlerine göre\nbakanlıklarda istihdam edilmiş olan Avrupa Birliği uzmanları ve uzman yardımcıları\nhakkında anılan Kanun Hükmünde Kararname hükümlerinin uygulanmasına devam\nolunur. GEÇİCİ\nMADDE 3 - (1) Bu Cumhurbaşkanlığı Kararnamesi kapsamındaki kurum ve\nkuruluşların 703 sayılı Kanun Hükmünde Kararnamenin yürürlüğe girdiği tarih itibarıyla\nmevcut bulunan kadro ve pozisyonları Genel Kadro ve Usulü Hakkında Cumhurbaşkanlığı\nKararnamesinin eki cetvellerin ilgili bölümlerine eklenmiş sayılır. GEÇİCİ\nMADDE 4 - (1) 375 sayılı Kanun Hükmünde Kararnamenin geçici 31 inci maddesi\nkapsamına girenlerin asıl kurumlarına dönüşleri veya 703 sayılı Kanun Hükmünde\nKararnamenin yayımlandığı tarih itibarıyla görevlendirilmiş bulundukları\nkurumda 375 sayılı Kanun Hükmünde Kararnamenin ilgisine göre ek 23 ila ek 28 inci\nmaddelerine göre istihdamına devam edilmesi, ilgili personelin muvafakati\nalınmak suretiyle geçici 31 inci maddede belirtilen süre içerisinde\ngerçekleştirilir. Bu şekilde istihdam edilen personelin kadro ve pozisyonları\natama işlemi ile birlikte ihdas edilmiş sayılır. Yürürlük MADDE 801 – (1) Bu\nCumhurbaşkanlığı Kararnamesi yayımı tarihinde yürürlüğe girer. Yürütme MADDE 802 – (1) Bu\nCumhurbaşkanlığı Kararnamesi hükümlerini Cumhurbaşkanı yürütür. 4 SAYILI CUMHURBAŞKANLIĞI\nKARANAMESİNDE DEĞİŞİKLİK YAPAN CUMHURBAŞKANLIĞI KARARNAMELERİNE İLİŞKİN TABLO Değiştiren Cumhurbaşkanlığı\n  Kararnamesinin 4 Sayılı Cumhurbaşkanlığı\n  Kararnamesinin Değişen Maddeleri Değişikliğin Yürürlüğe Giriş\n  Tarihi Sayısı Resmî Gazete Tarihi 14 24/7/2018 Onikinci Bölümün sonuna eklenen Geçici Madde 1, 176, 386, 391, 785,\n  798 24/7/2018 15 4/8/2018 82, 83, 238, 242, 348, 403, 404, 408,\n  553, 555, 601, 615, 616, 625, 634 4/8/2018 17 13/9/2018 178, Onbeşinci Bölüm Geçici Madde 1,\n  391, 729 13/9/2018 25 28/12/2018 445 28/12/2018 30 5/2/2019 133,176.178,266,271,332,385,389,443,444,445,449,451,463,468,478, 480,481,483,484,485,487,488,512,518,561,586,642,643,644,645,649, Kırkbeşinci Bölüm Geçici Madde 1,\n  687,689,759,764,768,772,772/A,772/B,772/C, 772/Ç,772/D,772/F,772/G,772/Ğ,772/H,772/I,772/İ, 772/J,772/K,773,782 5/2/2019 35 10/5/2019 133/B,362,363 10/5/2019 39 19/6/2019 67,68,256,334,Otuzsekizinci Bölüm\n  Geçici Madde 1,566,572,573,575,576,579,580, Kırkıncı Bölüm Geçici Madde 1 19/6/2019 46 13/9/2019 506, 665, 666, 668, 673 13/9/2019 50 10/11/2019 630, 631, 634, 636, 637,638 11/11/2019 54 26/12/2019 133/A,155,332/A,502,519,530,561,662,729,748 26/12/2019 55 26/12/2019 234,235,236,441/A 26/12/2019 57 28/3/2020 Kırkbeşinci Bölüm, 640, 641, 642, 643, 644, 645,\n  646, 647, 648, 649, 649/A, 650, Kırksekizinci Bölüm, 679, 680, 681, 682, 683,\n  684, 685, 686, 687, 688, 689, 690, Kırksekizinci  Bölüm Geçici Madde\n  1,754, 755, 756, 758, 759, 760, 761, 762 28/3/2020 58 8/4/2020 225,227,229, 230,231, 232, 234, 235, 236, 470,\n  473, 474, 474/A, 548, 550, 551, 556, 563, 598/A, 599,600, 601, 602,603,604,\n  608,610/A, 772/B, 772/C, 772/Ç, 772/F, 772, 772/Ğ, 772/İ, 611, 614, 693, 767,\n  768, 772, 776,782 8/4/2020 60 18/4/2020 134, 137, 140, 141, 145/A, 146, 153 18/4/2020 67 18/9/2020 32, 56/A, 172, 266, 270, 270/A, 700,\n  Kırkdokuzuncu Bölüm Geçici Madde 1 18/9/2020 172 Yayımı\n  tarihini takip eden yılın başında (1/1/2021) 69 5/1/2021 234, 555, 556, 561 6/1/2021 72 3/4/2021 277, Yirminci Bölüm 2/4/2021 73 21/4/2021 82, 83, 238, 242, 348, 403, 404, 408, 553, 555,\n  615, 616, 625, 634 21/4/2021 76 30/6/2021 598, 598/A, 601, 603, 604, 607, 608, 614, 614/A, \n  Kırkikinci Bölüm Geçici Madde 1, Kırkikinci Bölüm Geçici Madde 2, 30/6/2021 80 14/7/2021 187, 188, 191, 192, 193, 194, 196, 197, 198, 199,\n  200, 201, 202, 205, 207, 536, 772, 772/B, 772/C, 772/Ç, 772/D, 772/E, 772/F 14/7/2021 85 29/10/2021 Onüçüncü Bölüm Başlığı, 158, 158/A, 158/B, 159,\n  160, 161, 162, 163, 164, 164/A, 164/B, 164/C, 165, 166, 167, Onüçüncü Bölüm\n  Geçici Madde 1, 211, 220, 242, 261, 270/A, Ellibeşinci Bölüm, 332, 472, 473,\n  478, 479, 513, 553, 555, 634, 656, 798 29/10/2021 86 13/11/2021 566, 567, 568, 569, 570, 571, 572, 573, 574,\n  575, 576, 576/A, Kırkıncı Bölüm Geçici Madde 2 13/11/2021 90 5/2/2022 334, 338 5/2/2022 95 8/3/2022 Ellidördüncü Bölüm Başlığı, 785, 786, 787, 788,\n  789, 790, 791, 792 8/3/2022 96 29/3/2022 104, 106, 108, 109, 110, 111, 112, 112/A, 112/B,\n  112/C, 113, 114, 117 29/3/2022 98 7/4/2022 437 7/4/2022 103 8/6/2022 33, 34, 35, 36, 37, 38, 39, 40, 41, 42, 43, 44, 45,\n  46, 47, 48, 48/A, 48/B, 48/C, 52, 55, İkinci Bölüm Geçici Madde 2, 160, 9/6/2022 105 14/6/2022 487, Otuzdördüncü Bölüm (I) sayılı Tarife\n  Cetveli 15/6/2022 110 11/10/2022 123, 123/A,\n  Onuncu Bölüm Geçici Madde 1, 350, 476 11/10/2022 Anayasa Mahkemesinin 13/10/2022 tarihli ve E.:2020/5;\n  K.:2022/115 sayılı Kararı 30/11/2022 637 30/11/2022\n  tarihinden başlayarak 9 ay sonra (30/8/2023) Anayasa Mahkemesinin 13/10/2022 Tarihli ve E: 2021/99, K:\n  2022/119 Sayılı Kararı 27/1/2023 193 27/1/2023 Anayasa Mahkemesinin 29/12/2022 Tarihli ve E: 2021/6, K:\n  2022/166 Sayılı Kararı 15/3/2023 363 15/3/2023\n  tarihinden başlayarak 9 ay sonra (15/12/2023) Anayasa Mahkemesinin 9/11/2022 Tarihli ve E: 2018/123, K:\n  2022/138 Sayılı Kararı 5/4/2023 63, 155, 675, 738, 5/4/2023 54, 55, 63, 143, 257, 343, 409, 587, 619, 678,\n  782 5/4/2023 tarihinden\n  başlayarak 9 ay sonra (5/1/2024) Anayasa Mahkemesinin 30/11/2022 Tarihli ve E: 2019/38, K:\n  2022/148 Sayılı Kararı 14/6/2023 178, 451, 561,586 14/6/2023\n  tarihinden başlayarak 9 ay sonra (14/3/2024) Anayasa Mahkemesinin 13/12/2022 Tarihli ve E: 2020/29, K:\n  2022/155 Sayılı Kararı 14/6/2023 235 14/6/2023\n  tarihinden başlayarak 9 ay sonra (14/3/2024) Anayasa Mahkemesinin 4/5/2023 Tarihli ve E: 2020/89, K:\n  2023/85 Sayılı Kararı 27/7/2023 172 27/7/2023 Anayasa Mahkemesinin 22/3/2023 Tarihli ve E: 2019/90, K:\n  2023/51 Sayılı Kararı 2/8/2023 256 2/8/2023 579, 580 Yayımlanmasından başlayarak dokuz ay sonra 2/5/2024 153 16/10/2023 Ellialtıncı Bölüm 16/10/2023 155 21/11/2023 158, 159, 161, 163, 164/B, Onüçüncü Bölüm Geçici\n  Madde 2, 488, 506, 508, 513, 514, 515, 516, 517, 792/G, 792/Ğ 21/11/2023 Anayasa Mahkemesinin 30/11/2022 tarihli ve E.:2019/38; K.:2022/148\n  sayılı Kararı 14/6/2023 178, 451, 561, 586 Yayımlanmasından\n  başlayarak dokuz ay sonra (14/3/2024) Anayasa Mahkemesinin 13/12/2022 tarihli ve E.:2020/29;\n  K.:2022/155 sayılı Kararı 14/6/2023 235 Yayımlanmasından\n  başlayarak dokuz ay sonra (14/3/2024) Anayasa Mahkemesinin 1/2/2024 tarihli ve E.:2021/87;\n  K.:2024/28 sayılı Kararı 16/4/2024 607 16/4/2024 614/A Yayımlanmasından\n  başlayarak dokuz ay sonra (16/1/2025) Anayasa Mahkemesi’nin 4/5/2023 tarihli ve E: 2020/89, K:\n  2023/85 sayılı Kararı 27/07/2023 700 Yayımlanmasından başlayarak dokuz ay sonra (27/4/2024) Anayasa Mahkemesinin 31/5/2023 Tarihli ve E: 2021/25, K:\n  2023/104 Sayılı Kararı 02/08/2023 234, 555, 556 Yayımlanmasından başlayarak dokuz ay sonra (2/5/2024) Anayasa Mahkemesinin 29/12/2022 Tarihli\n  ve E: 2018/149, K: 2022/163 Sayılı Kararı 03/08/2023 Onbeşinci Bölüm Geçici Madde 1 Yayımlanmasından başlayarak dokuz ay sonra (3/5/2024) 160 25/5/2024 672/A 25/5/2024 Anayasa Mahkemesinin 26/7/2023 tarihli ve\n  E.: 2022/138; K.: 2023/134 sayılı Kararı 2/11/2023 123/A Kararın Resmî Gazete’de yayımlanmasından başlayarak dokuz\n  ay sonra (2/8/2024) Anayasa Mahkemesi’nin 25/1/2023 tarihli ve E.: 2020/48,\n  K.: 2023/11 sayılı Kararı 9/11/2023 234, 563, 608/A, 610/A Kararın Resmî Gazete’de yayımlanmasından başlayarak dokuz\n  ay sonra (9/8/2024) Anayasa Mahkemesinin 13/9/2023 tarihli ve E.: 2020/46;\n  K.: 2023/149 sayılı Kararı 17/11/2023 681, 685, 686, Kırksekizinci Bölüm Geçici Madde\n  1 Kararın Resmî Gazete’de yayımlanmasından başlayarak dokuz\n  ay sonra (17/8/2024) 161 3/7/2024 139, 152, 153, 154, 156, Onikinci Bölüm Geçici\n  Madde 2, 798 1/9/2024 164 4/10/2024 42, 68, 96, 166, 350, 445, 482, 511/A, 580, 607,\n  687, 700, 782, 792/H 4/10/2024 165 10/10/2024 2, 3, 4, 5, 7, 8, 9, 10, 11, 12, 14, 15, 16, 17,\n  25, Birinci Bölüm Geçici Madde 1, 404, 413, 417, 534 10/10/2024 Anayasa Mahkemesinin 9/5/2024 Tarihli ve E: 2023/193, K:\n  2024/106 Sayılı Kararı 22/10/2024 792/M Kararın Resmî Gazete’de yayımlanmasından\n  başlayarak dokuz ay sonra (22/7/2025) 167 25/12/2024 451 25/12/2024 175 28/12/2024 Elliyedinci Bölüm 28/12/2024 Anayasa Mahkemesinin 1/2/2024\n  tarihli ve E.: 2021/87; K.: 2024/28 sayılı Kararı 16/4/2024 614/A Kararın Resmî Gazete’de yayımlanmasından başlayarak dokuz\n  ay sonra (16/1/2025) Anayasa Mahkemesinin 1/2/2024 tarihli ve E: 2022/68, K:\n  2024/26 sayılı Kararı 19/4/2024 117 Kararın Resmî Gazete’de yayımlanmasından başlayarak dokuz\n  ay sonra (19/1/2025) Anayasa Mahkemesinin 22/2/2024 Tarihli ve E: 2021/131, K:\n  2024/51 Sayılı Kararı 6/6/2024 792/F Kararın Resmî Gazete’de yayımlanmasından başlayarak dokuz\n  ay sonra (6/3/2025) 182 27/3/2025 601, 705, 708, 709, 712/A, 712/B, 712/C, 723,\n  724, 725, 726 27/3/2025 [1] 10/10/2024 tarihli ve 32688\nsayılı Resmî Gazete’de yayımlanan 165 sayılı Cumhurbaşkanlığı Kararnamesinin 2 nci\nmaddesiyle, bu bentte yer alan “adlî tıpla” ibaresi “adlî tıp ve adlî bilimlerle”\nşeklinde değiştirilmiştir. [2] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 4 üncü maddesiyle, bu maddeye 1 inci\nfıkradan sonra gelmek üzere ikinci ve üçüncü fıkralar eklenmiş ve sonraki fıkra\nbuna göre teselsül ettirilmiştir. [3] 10/10/2024 tarihli ve 32688\nsayılı Resmî Gazete’de yayımlanan 165 sayılı Cumhurbaşkanlığı Kararnamesinin 4 üncü\nmaddesiyle, bu fıkrada yer alan “hizmetin gerektirdiği ve yönetmelikte\nbelirtilen birim ve müdürlüklerden” ibaresi “hizmet birimlerinden” şeklinde değiştirilmiştir. [4] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 5 inci maddesiyle, bu fıkrada yer\nalan “Başkanının” ibaresinden sonra gelmek üzere “veya Başkanın belirleyeceği\nbaşkan yardımcısının” ibaresi eklenmiştir. [5] 10/10/2024 tarihli ve 32688\nsayılı Resmî Gazete’de yayımlanan 165 sayılı Cumhurbaşkanlığı Kararnamesinin 5 inci\nmaddesiyle, bu fıkrada yer alan “Dördüncü ve Altıncı” ibaresi “Dördüncü,\nAltıncı ve Onuncu” şeklinde değiştirilmiştir. [6] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 5 inci maddesiyle, bu\nfıkrada yer alan “Üçüncü ve Beşinci” ibaresi “Üçüncü, Beşinci, Dokuzuncu ve Onbirinci”\nşeklinde değiştirilmiştir. [7] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 6 ncı maddesiyle, bu fıkrada yer\nalan “sekiz” ibaresi “onbir” şeklinde, “iki üye” ibaresi “üç üye” şeklinde,\n“uzmanlarından oluşur” ibaresi “uzmanı üyelerden oluşur” şeklinde değiştirilmiştir. [8] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 6 ncı maddesiyle, bu bentte\nyer alan “üç” ibaresi “dört” şeklinde değiştirilmiştir. [9] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 7 nci maddesiyle, bu maddesinin\nbaşlığı “Adli Tıp Kurumu ihtisas daireleri” iken “Adli tıp ihtisas daireleri”\nşeklinde değiştirilmiştir. [10] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 8 inci maddesiyle, bu maddesinin\nbaşlığı “Adli Tıp Kurumu grup başkanlıkları” iken “Adli tıp grup başkanlıkları”\nşeklinde değiştirilmiştir. [11] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 8 inci maddesiyle, bu maddesinin birinci\nfıkrasında yer alan “Adlî Tıp Kurumu” ibaresi “adli tıp” şeklinde, ikinci, üçüncü\nve dördüncü fıkralarında yer alan “Adlî Tıp Kurumu” ibareleri “Adli tıp” şeklinde\ndeğiştirilmiştir. [12] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 9 uncu maddesiyle, bu\nmaddenin başlığı ile birinci, ikinci fıkralarında yer alan “Adli Tıp Kurumu”\nibareleri ile birinci ve ikinci fıkralarında yer alan “Adlî Tıp Kurumu” ibareleri\n“Adli tıp” şeklinde değiştirilmiş, ikinci fıkrasından sonra gelmek üzere üçüncü\nfıkra eklenmiş ve sonraki fıkra buna göre teselsül ettirilmiştir. [13] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 9 uncu maddesiyle, bu fıkrada yer\nalan “Adli Tıp Kurumu” ibaresi “Adli tıp” şeklinde değiştirilmiştir. [14] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 10 uncu maddesiyle, bu maddenin birinci\nfıkrasının birinci cümlesinde yer alan “idari ve adli tıpla” ibaresi “idari,\nadlî tıp ve adlî bilimlerle” şeklinde ve (e) bendinde yer alan “daire\nbaşkanları dışındaki görevliler ile şube müdürü ve uzmanların” ibaresi “ihtisas\ndairesi başkanları dışındaki görevlilerin” şeklinde değiştirilmiştir. [15] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 11 inci maddesiyle, bu fıkranın\n(b) bendinde yer alan “daire” ibaresi “ihtisas dairesi” şeklinde değiştirilmiş\nve (ç) bendinde yer alan “adlî tıp” ibaresinden sonra gelmek üzere “ve adlî\nbilimler” ibaresi eklenmiştir. [16] 10/10/2024 tarihli ve 32688 sayılı Resmî Gazete’de yayımlanan\n165 sayılı Cumhurbaşkanlığı Kararnamesinin 13 üncü maddesiyle, bu maddenin ikinci\nfıkrasında yer alan “Fizik İhtisas Dairesi ve Trafik İhtisas Dairesinin”\nibaresi “Fizik, Trafik ve Adlî Bilişim İhtisas Dairelerinin” şeklinde ve üçüncü\nfıkrasında yer alan “Fizik ve Trafik” ibaresi “Fizik, Trafik ve Adlî Bilişim”\nşeklinde değiştirilmiştir. [17] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 14 üncü maddesiyle, bu\nmaddenin birinci fıkrasının (b) bendinde yer alan “Fizik ve Trafik” ibaresi “Fizik,\nTrafik ve Adlî Bilişim” şeklinde, ikinci fıkrasının (d) bendinde yer alan “ilaç\nkimyasına,” ibaresinden sonra gelmek üzere “eczacılık ve reçeteye,” ibaresi\neklenmiştir. [18] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 15 inci maddesiyle, bu maddenin\nbirinci fıkrasında yer alan “Başkanının” ibaresinden sonra gelmek üzere “veya\nBaşkanın belirleyeceği başkan yardımcısının” ibaresi eklenmiş ve ikinci fıkrasında\nyer alan “Başkanın yokluğunda Başkan Yardımcısı, onun da” ibaresi “Başkan veya\nBaşkanın belirlediği başkan yardımcısının” şeklinde değiştirilmiştir. [19] 9/6/2022\ntarihli ve 31861 sayılı Resmî Gazete’de yayımlanan 103 sayılı Cumhurbaşkanlığı\nKararnamesinin 2 nci maddesiyle bu maddenin birinci fıkrasının (c) bendinde yer\nalan “Sivil savunma” ibaresi “Afet ve acil durum” şeklinde değiştirilmiş ve bu\nmaddeye (g) bendinden sonra gelmek üzere (ğ) ve (h) bentleri eklenmiş, sonraki\nbent buna göre teselsül ettirilmiştir. [20] 9/6/2022 tarihli ve 31861 sayılı Resmî Gazete’de yayımlanan 103 sayılı Cumhurbaşkanlığı\nKararnamesinin 3 üncü maddesiyle bu fıkrada yer alan “en fazla üç” ibaresi\n“iki” şeklinde değiştirilmiştir. [21] 9/6/2022 tarihli ve 31861 sayılı Resmî Gazete’de yayımlanan 103 sayılı\nCumhurbaşkanlığı Kararnamesinin 5 inci maddesiyle bu fıkrada yer alan “Planlama\nve Risk Azaltma Dairesi Başkanlığının” ibaresi “Deprem ve Risk Azaltma Genel\nMüdürlüğünün” şeklinde değiştirilmiştir. [22] 9/6/2022\ntarihli ve 31861 sayılı Resmî Gazete’de yayımlanan 103 sayılı Cumhurbaşkanlığı\nKararnamesinin 5 inci maddesiyle bu maddeye  (e) bendinden sonra gelmek üzere\nbentler eklenmiş, sonraki bent buna göre teselsül ettirilmiştir. [23] 9/6/2022 tarihli ve 31861 sayılı Resmî Gazete’de yayımlanan 103 sayılı\nCumhurbaşkanlığı Kararnamesinin 6 ncı maddesiyle bu fıkrada yer alan “Müdahale\nDairesi Başkanlığının” ibaresi “Afetlere Müdahale Genel Müdürlüğünün” şeklinde\ndeğiştirilmiştir. [24] 9/6/2022 tarihli ve 31861 sayılı Resmî Gazete’de yayımlanan 103 sayılı\nCumhurbaşkanlığı Kararnamesinin 6 ncı maddesiyle bu maddeye (g) bendinden sonra\ngelmek üzere bentler eklenmiş ve sonraki bent buna göre teselsül ettirilmiştir. [25] 9/6/2022 tarihli ve 31861 sayılı Resmî Gazete’de yayımlanan 103 sayılı\nCumhurbaşkanlığı Kararnamesinin 11 inci maddesiyle bu maddenin başlığı ile\nbirinci fıkrasının birinci cümlesinde yer alan “ve Uluslararası İnsani Yardım”\nibareleri yürürlükten kaldırılmış [26] 9/6/2022\ntarihli ve 31861 sayılı Resmî Gazete’de yayımlanan 103 sayılı Cumhurbaşkanlığı\nKararnamesinin 11 inci maddesiyle bu bentte yer alan “diğer” ibaresi “benzeri” şeklinde\ndeğiştirilmiştir. [27] 9/6/2022\ntarihli ve 31861 sayılı Resmî Gazete’de yayımlanan 103 sayılı Cumhurbaşkanlığı\nKararnamesinin 13 üncü maddesiyle bu bentte yer alan “diğer” ibaresi “benzeri”\nşeklinde değiştirilmiştir. [28] 9/6/2022\ntarihli ve 31861 sayılı Resmî Gazete’de yayımlanan 103 sayılı Cumhurbaşkanlığı\nKararnamesinin 15 inci maddesiyle bu bentte yer alan “diğer” ibaresi “benzeri”\nşeklinde değiştirilmiştir. [29] Anayasa Mahkemesinin 27/6/2024 tarihli ve E: 2024/62, K:\n2024/130 sayılı Kararı ile bu fıkra iptal edilmiştir. Kararın Resmî Gazete’de\nyayımlanmasından başlayarak dokuz ay sonra (6/9/2025) yürürlüğe gireceği hüküm altına\nalınmıştır. [30] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, bu fıkrada yer alan “Çalışma, Sosyal Hizmetler\nve Aile Bakanlığına” ibaresi “Aile, Çalışma ve Sosyal Hizmetler Bakanlığına”\nşeklinde değiştirilmiştir. [31] 21/4/2021 tarihli ve 31461 sayılı Resmî Gazete’\nde yayımlanan 73 sayılı Cumhurbaşkanlığı Kararnamesinin 48 inci maddesiyle bu\nfıkrada yer alan “Aile, Çalışma ve Sosyal Hizmetler” ibaresi “Çalışma ve Sosyal\nGüvenlik” şeklinde değiştirilmiştir. [32] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, 83 üncü maddenin birinci fıkrasının (a)\nbendinde yer alan “Çalışma, Sosyal Hizmetler ve Aile Bakanlığını” ibaresi “Aile,\nÇalışma ve Sosyal Hizmetler Bakanlığını” şeklinde değiştirilmiştir. [33] 21/4/2021 tarihli ve 31461 sayılı Resmî Gazete’\nde yayımlanan 73 sayılı Cumhurbaşkanlığı Kararnamesinin 48 inci maddesiyle bu\nfıkrada yer alan “Aile, Çalışma ve Sosyal Hizmetler” ibaresi “Çalışma ve Sosyal\nGüvenlik” şeklinde değiştirilmiştir. [34] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu fıkrada yer alan\n“Çalışma, Sosyal Hizmetler ve Aile” ibaresi “Çalışma ve Sosyal Güvenlik”\nşeklinde değiştirilmiştir. [35] 29/3/2022\ntarihli ve 31793 sayılı Resmî Gazete’de yayımlanan 96 sayılı Cumhurbaşkanlığı\nKararnamesinin 2 nci maddesiyle, bu bende “basmak” ibaresinden sonra gelmek\nüzere “ve satmak” ibaresi eklenmiştir. [36] 29/3/2022 tarihli ve 31793 sayılı Resmî Gazete’de yayımlanan 96 sayılı\nCumhurbaşkanlığı Kararnamesinin 4 üncü maddesiyle, bu maddenin birinci\nfıkrasına (c) bendinden sonra gelmek üzere (ç), (d) ve (e) bentleri eklenmiş ve\nmevcut (ç), (d) ve (e) bentleri (f), (g) ve (ğ) bentleri olarak teselsül\nettirilmiştir. [37] 29/3/2022\ntarihli ve 31793 sayılı Resmî Gazete’de yayımlanan 96 sayılı Cumhurbaşkanlığı\nKararnamesinin 9 uncu maddesiyle, bu fıkraya “özlük” ibaresinden sonra gelmek\nüzere “, sağlık” ibaresi eklenmiştir. [38] 18/4/2020 tarihli ve 31103 sayılı Resmî Gazete’ de yayımlanan 60 sayılı Cumhurbaşkanlığı\nKararnamesinin 12 nci maddesiyle bu maddede yer alan “Bu Bölümün amacı;”\nibaresinden sonra gelmek üzere “Devlet gelirleri politikasının belirlenmesi ile\ngelir tahminlerine ilişkin çalışmaları yapmak ve” ibaresi eklenmiştir. [39] 3/7/2024\ntarihli ve 32591 sayılı Resmî Gazete’de yayımlanan 161 sayılı Cumhurbaşkanlığı\nKararnamesinin 13 üncü maddesiyle, bu maddede yer alan “vergi dairesi\nbaşkanlıklarının” ibaresi “defterdarlıkların” şeklinde değiştirilmiştir. [40] 18/4/2020 tarihli ve 31103 sayılı Resmî Gazete’ de yayımlanan 60 sayılı\nCumhurbaşkanlığı Kararnamesinin 14 üncü maddesiyle bu fıkraya (d) bendinden\nsonra gelmek üzere (e) bendi eklenmiş ve sonraki bentler buna göre teselsül ettirilmiştir. [41] 3/7/2024 tarihli ve 32591 sayılı Resmî Gazete’de yayımlanan 161 sayılı\nCumhurbaşkanlığı Kararnamesinin 15 inci maddesiyle, bu maddenin birinci\nfıkrasında yer alan “Vergi Dairesi Başkanlığının” ibaresi “Defterdarlığın” şeklinde,\nikinci fıkrasında yer alan “Vergi Dairesi Başkanlığı” ibaresi “Defterdarlık” şeklinde,\nüçüncü fıkrasında yer alan “Vergi dairesi başkanlıkları” ibaresi “Defterdarlıklar”\nşeklinde değiştirilmiş ve ikinci fıkrasında yer alan “sicil,” ibaresi yürürlükten\nkaldırılmıştır. [42] 18/4/2020 tarihli ve 31103 sayılı Resmî Gazete’ de yayımlanan 60 sayılı\nCumhurbaşkanlığı Kararnamesinin 18 inci maddesiyle bu fıkranın birinci\ncümlesinde yer alan “insan kaynakları” ibaresi “personel” şeklinde\ndeğiştirilmiştir. [43] 3/7/2024\ntarihli ve 32591 sayılı Resmî Gazete’de yayımlanan 161 sayılı Cumhurbaşkanlığı\nKararnamesinin 16 ncı maddesiyle, bu maddenin birinci fıkrasında yer alan “Vergi\nDairesi Başkanı; Vergi Dairesi Başkanlığının” ibaresi “Defterdar;\ndefterdarlığın” şeklinde değiştirilmiş, birinci fıkrasından sonra gelmek üzere\nikinci fıkra eklenmiş ve sonraki fıkra buna göre teselsül ettirilmiş, üçüncü\nfıkrasında yer alan “Vergi Dairesi Başkanlığınca” ibaresi “defterdarlıkça”\nşeklinde, “vergi dairesi başkanlığınca” ibaresi “defterdarca” şeklinde ve “vergi\ndairesi müdürlüklerine” ibaresi “müdürlüklere” şeklinde değiştirilmiştir. [44] 3/7/2024\ntarihli ve 32591 sayılı Resmî Gazete’de yayımlanan 161 sayılı Cumhurbaşkanlığı\nKararnamesinin 17 nci maddesiyle, bu fıkrada yer alan “vergi dairesi\nbaşkanları” ibareleri “defterdarlar” şeklinde değiştirilmiştir. [45] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 18 inci maddesiyle bu bölüm başlığı “Göç\nİdaresi Genel Müdürlüğü” iken metne işlendiği şekilde değiştirilmiştir. [46] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 19 uncu maddesiyle bu maddede yer alan “Genel\nMüdürlüğünün” ibaresi “Başkanlığının” şeklinde ve “Genel Müdürlüğü” ibaresi\n“Başkanlığı” şeklinde değiştirilmiştir. [47] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 2 nci maddesiyle, bu fıkrada yer alan “Göç\nalanına” ibaresi “Başkanlığın görev alanına” şeklinde değiştirilmiştir. [48] 29/10/2021 tarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 21 inci maddesiyle bu maddede yer alan “Genel Müdürlüğün”\nibareleri “Başkanlığın” şeklinde değiştirilmiş¸ aynı maddenin birinci\nfıkrasının (a) bendinden sonra gelmek üzere (b) bendi eklenmiş ve sonraki\nbentler buna göre teselsül ettirilmiştir. [49] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 3 üncü maddesiyle, bu fıkranın (a) bendinde yer\nalan “Göç alanına” ibaresi ile (h) bendinde yer alan “göç alanına” ibaresi\n“Başkanlığın görev alanına” şeklinde değiştirilmiş, aynı fıkraya (h) bendinden sonra\ngelmek üzere bentler eklenmiş ve sonraki bent buna göre teselsül ettirilmiştir. [50] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 4 üncü maddesiyle, bu fıkraya (ç) bendinden\nsonra gelmek üzere bent eklenmiş ve sonraki bentler buna göre teselsül\nettirilmiştir. [51] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 4 üncü maddesiyle, bu fıkraya (ç) bendinin (6),\n(8), (10) ve (12) numaralı alt bentlerinde yer alan “Göç” ibareleri ile (9)\nnumaralı alt bendinde yer alan “göç” ibaresi “Başkanlığın görev” şeklinde değiştirilmiş,\naynı fıkraya (ç) bendinden sonra gelmek üzere bent eklenmiş ve sonraki bentler\nbuna göre teselsül ettirilmiş ve aynı fıkranın mevcut (f) bendinin (6) numaralı\nalt bendinde yer alan “göç konularında” ibaresi “Başkanlığın görev alanına\ngiren konularda” şeklinde değiştirilmiştir. [52] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 24 üncü maddesiyle bu maddede yer alan “Genel\nMüdürlük” ibaresi “Başkanlık” şeklinde değiştirilmiştir. [53] 29/10/2021 tarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 25 inci maddesiyle bu maddede yer alan “Genel Müdürlük”\nibareleri “Başkanlık” şeklinde, “Genel Müdürlüğün” ibareleri “Başkanlığın”\nşeklinde, “Genel Müdürlüğe” ibaresi “Başkanlığa” şeklinde ve “Genel Müdürlükçe”\nibareleri “Başkanlıkça” şeklinde değiştirilmiştir. [54] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 5 inci maddesiyle, bu fıkranın (a) ve (c)\nbentlerinde yer alan “göç” ibareleri ve (f) bendinde yer alan “göç ve insan ticaretiyle\nmücadele ve mağdurların korunması” ibaresi “Başkanlığın görev” şeklinde\ndeğiştirilmiştir. [55] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 5 inci maddesiyle, bu fıkranın (d) bendinde yer\nalan “göç konuları” ibaresi “Başkanlığın görev alanına ilişkin konular”\nşeklinde ve (e) bendinde yer alan “Göç” ibaresi “Başkanlığın görev” şeklinde\ndeğiştirilmiştir. [56] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 26 ncı maddesiyle bu maddede yer alan “Genel Müdürlük” ibareleri\n“Başkanlık” şeklinde ve “Genel Müdürün” ibaresi “Başkanın” şeklinde\ndeğiştirilmiştir. [57] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 6 ncı maddesiyle, bu fıkrada yer alan “Göç alanında”\nibaresi “Başkanlığın görev alanında” şeklinde değiştirilmiştir. [58] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 6 ncı maddesiyle, bu fıkrada yer alan “göç\nalanına” ibaresi “Başkanlığın görev alanına” şeklinde değiştirilmiştir. [59] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 28 inci maddesiyle bu maddede yer alan “Genel\nMüdürlüğün” ibaresi “Başkanlığın” şeklinde ve “Genel Müdürlükte” ibaresi\n“Başkanlıkta” şeklinde değiştirilmiştir. [60] 29/10/2021 tarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 29 uncu maddesiyle bu maddede yer alan “Genel Müdürlük” ibaresi\n“Başkanlık” şeklinde, “Genel Müdürlükte” ibaresi “Başkanlıkta” şeklinde\ndeğiştirilmiş, birinci fıkrasından sonra gelmek üzere ikinci ve üçüncü fıkra eklenmiş\nve sonraki fıkra buna göre teselsül ettirilmiştir. [61] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 2 nci maddesi ile ikinci fıkradan sonra gelmek\nüzere üçüncü fıkra eklenmiş ve sonraki fıkralar buna göre teselsül ettirilmiştir. [62] 13/9/2018 tarihli ve 30534 sayılı Resmi Gazete’de yayımlanan 17 sayılı\nCumhurbaşkanlığı Kararnamesinin 4 üncü maddesiyle, bu fıkrada yer alan “Yönetim\nKurulu üyelerinin görev” ibaresi “Başkan hariç Yönetim Kurulu üyelerinin görev”\nşeklinde değiştirilmiştir. [63] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 1 inci maddesiyle bu bentte yer alan “ilgili”\nibaresinden sonra gelmek üzere “ulusal ve uluslararası” ibaresi eklenmiştir. [64] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 1 inci maddesiyle bu bentte yer alan “yardım ve\ntransferlere” ibaresi “desteklere” şeklinde değiştirilmiştir. [65] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 2 nci maddesiyle bu fıkraya (b) bendinden sonra\ngelmek üzere (c) bendi eklenmiş, sonraki bentler buna göre teselsül ettirilmiştir. [66] 14/7/2021 tarihli ve 31541 sayılı Resmî Gazete’de yayımlanan 80 sayılı Cumhurbaşkanlığı\nKararnamesinin 2 nci maddesiyle bu bentte yer alan  “değerlendirmek”\nibaresinden sonra gelmek üzere “veya Ajans personel sayısının yeterli olmadığı\ndurumda Sanayi ve Teknoloji Bakanlığının onayı ile izlemesini ve değerlendirmesini\nyaptırmak” ibaresi eklenmiştir. [67] 14/7/2021 tarihli ve 31541 sayılı Resmî Gazete’de yayımlanan 80 sayılı Cumhurbaşkanlığı\nKararnamesinin 3 üncü maddesiyle bu fıkrada yer alan “yüz” ibaresi “elli”\nşeklinde değiştirilmiştir. [68] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 5 inci maddesiyle bu fıkrada yer alan  “ticarî\nişletmelere” ibaresinden sonra gelmek üzere “ve temsil ettikleri kurumlara”\nibaresi eklenmiştir. [69] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 6 ncı maddesiyle bu fıkrada yer alan “birinci fıkrada\nsayılan” ibaresi yürürlükten kaldırılmıştır. [70] 14/7/2021\ntarihli ve 31541 sayılı Resmî Gazete’de yayımlanan 80 sayılı Cumhurbaşkanlığı Kararnamesinin\n7 nci maddesiyle bu fıkraya (ç) bendinden sonra gelmek üzere (d) ve (e) bentleri\neklenmiş, sonraki bentler buna göre teselsül ettirilmiş [71] 14/7/2021 tarihli ve 31541 sayılı Resmî Gazete’de yayımlanan 80 sayılı Cumhurbaşkanlığı\nKararnamesinin 8 inci maddesiyle bu fıkrada yer alan “tamamen” ibaresi “ilgili\ndiğer mevzuatla belirlenen hususlar dışında” şeklinde değiştirilmiştir. [72] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 9 uncu maddesiyle bu fıkraya (c) bendinden\nsonra gelmek üzere (ç) ve (d) bentleri eklenmiş, sonraki bentler buna göre\nteselsül ettirilmiştir. [73] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 9 uncu maddesiyle bu fıkrada yer alan “,\nyatırımları izlemek” ibaresi yürürlükten kaldırılmıştır. [74] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 11 inci maddesiyle bu fıkrada yer alan “üyelerinde”\nibaresi “üyeleri” şeklinde değiştirilmiştir. [75] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 12 nci maddesiyle bu fıkraya (c) bendinden\nsonra gelmek üzere (ç) bendi eklenmiş ve sonraki bentler buna göre teselsül\nettirilmiştir. [76] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 12 nci maddesiyle bu bentte yer alan “ve\nperformans ölçütlerine” ibaresi “, performans ölçütleri ve desteklenebilecek\nproje kapasitesine veya acil nitelikteki kaynak ihtiyacına” şeklinde\ndeğiştirilmiştir. [77] 14/7/2021 tarihli ve 31541 sayılı Resmî Gazete’de yayımlanan 80 sayılı Cumhurbaşkanlığı\nKararnamesinin 14 üncü maddesiyle bu bentte yer alan “aylık harcama programına”\nibaresi “harcama programlarına” şeklinde değiştirilmiştir. [78] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde değiştirilmiştir. [79] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 32 nci maddesiyle bu maddede yer alan “Çevre ve Şehircilik”\nibaresi “Çevre, Şehircilik ve İklim Değişikliği” şeklinde değiştirilmiştir. [80] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 1 inci maddesi ile fıkraya mevcut (a) bendinden\nönce gelmek üzere (a) ve (b) bentleri eklenmiş, sonraki bentler buna göre teselsül\nettirilmiştir. [81] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 2 nci maddesi ile bu bentte yer alan “teknoloji\nmerkezleri ve teknoparkları” ibaresi “teknoloji merkezlerini” şeklinde\ndeğiştirilmiştir. [82] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 3 üncü maddesi ile bu fıkrada yer alan “Sanayi ve Teknoloji”\nibaresi yürürlükten kaldırılmıştır. [83] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 4 üncü maddesi ile bu fıkrada yer alan “yıllık\nfaaliyet raporlarını incelemek, yıllık çalışma programı esaslarını tespit\netmek” ibaresi “faaliyet raporu ile performans programını incelemek” şeklinde değiştirilmiştir. [84] 26/12/2019 tarihli ve 30990 sayılı Resmî Gazete’de yayımlanan 55 sayılı\nCumhurbaşkanlığı Kararnamesinin  1 inci maddesiyle bu fıkrada yer alan “veya”\nibaresi “ve/veya” şeklinde değiştirilmiştir. [85] Anayasa Mahkemesi’nin 25/1/2023 tarihli ve E.: 2020/48, K.: 2023/11 sayılı Kararı\nile bu bendin “..kamu kurum ve kuruluşları ile gerçek ve tüzel kişilerden\nişletme ve girişimcilere ait bu hususlara ilişkin her türlü bilgi ve veriyi\nalmak ve analiz etmek, raporlamak,…” bölümü ve “ilgili mevzuatı çerçevesinde\ngerçek ve tüzel kişilerle paylaşmak.“ bölümü iptal edilmiştir. [86] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 8 inci maddesi ile bu fıkrada yer alan “yabancı uzmanlar”\nibaresi “personel” şeklinde değiştirilmiştir. [87] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 8 inci maddesi ile bu fıkrada yer alan\n“desteklenen araştırma geliştirme, tasarım ve yenilik faaliyetlerine ilişkin her\ntürlü süreçte görev yapmak üzere”  ibaresi yürürlükten kaldırılmıştır. [88] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 9 uncu maddesi ile bu bentte yer alan “Sanayi ve Teknoloji\nBakanlığı” ibaresi “Bakanlık” şeklinde değiştirilmiştir. [89] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, bu maddenin birinci fıkrasının (b) bendinde\nyer alan “Çalışma, Sosyal Hizmetler ve Aile Bakanını” ibaresi “Aile, Çalışma ve\nSosyal Hizmetler Bakanını”  şeklinde; (c) bendinde yer alan “Çalışma, Sosyal\nHizmetler ve Aile Bakanlığını” ibaresi “Aile, Çalışma ve Sosyal Hizmetler\nBakanlığını” şeklinde değiştirilmiştir. [90] 21/4/2021 tarihli ve 31461 sayılı Resmî Gazete’ de yayımlanan 73 sayılı Cumhurbaşkanlığı\nKararnamesinin 48 inci maddesiyle bu maddede yer alan “Aile, Çalışma ve Sosyal\nHizmetler” ibareleri “Çalışma ve Sosyal Güvenlik” şeklinde değiştirilmiştir. [91] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [92] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, bu bentte yer alan “Çalışma, Sosyal Hizmetler\nve Aile Bakanlığından” ibaresi “Aile, Çalışma ve Sosyal Hizmetler\nBakanlığından” şeklinde değiştirilmiştir. [93] 21/4/2021 tarihli ve 31461 sayılı Resmî Gazete’ de yayımlanan 73 sayılı Cumhurbaşkanlığı\nKararnamesinin 48 inci maddesiyle bu bentte yer alan “Aile, Çalışma ve Sosyal\nHizmetler” ibaresi “Çalışma ve Sosyal Güvenlik” şeklinde değiştirilmiştir. [94] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 33 üncü maddesiyle bu fıkrada yer alan  “Tarım ve Orman” ibaresi\n“Çevre, Şehircilik ve İklim Değişikliği” şeklinde değiştirilmiştir. [95] 5/2/2019 tarihli ve 30677 sayılı Resmî Gazete’de\nyayımlanan 30 sayılı Cumhurbaşkanlığı Kararnamesinin 4 üncü maddesi ile bu\nfıkranın (d) bendinden sonra gelmek üzere (e) bendi eklenmiş ve sonraki bentler\nbuna göre teselsül ettirilmiştir. [96] 18/9/2020 tarihli ve 31248 sayılı Resmi Gazete’de yayımlanan 67 sayılı\nCumhurbaşkanlığı Kararnamesinin 10 uncu maddesiyle, bu fıkraya (ç) bendinden\nsonra gelmek üzere bent eklenmiş ve sonraki bentler buna göre teselsül ettirilmiştir. [97] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 33 üncü maddesiyle bu maddenin birinci fıkrasının (ç) bendinde\nyer alan “iklim ve iklim değişikliğini” ibaresi “Türkiye iklimini” şeklinde ve\n(d) bendinde yer alan “yapmak veya yaptırmak, iklim değişikliği” ibaresi “ve”\nşeklinde değiştirilmiştir. [98] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 32 nci maddesiyle bu maddede yer alan “Çevre ve Şehircilik” ibaresi\n“Çevre, Şehircilik ve İklim Değişikliği” şeklinde değiştirilmiştir. [99] 19/6/2019 tarihli ve 30806 sayılı Resmî Gazete’ de yayımlanan 39 sayılı\nCumhurbaşkanlığı Kararnamesinin 4 üncü maddesiyle, (ı) bendinden sonra gelmek\nüzere (i) bendi eklenmiş ve sonraki bentler buna göre teselsül ettirilmiştir. [100] 5/2/2022 tarihli ve 31741 sayılı Resmî Gazete’de yayımlanan 90 sayılı Cumhurbaşkanlığı\nKararnamesinin 2 nci maddesiyle bu fıkraya  (j) bendinden sonra gelmek üzere\n(k) bendi eklenmiş ve sonraki bentler buna göre teselsül ettirilmiştir. [101] 11/10/2022\ntarihli ve 31980 sayılı Resmî Gazete’de yayımlanan 110 sayılı Cumhurbaşkanlığı\nKararnamesinin 5 inci maddesiyle bu fıkrada yer alan “Sayısı onu geçmemek\nüzere” ibaresi yürürlükten kaldırılmıştır. [102] 24/7/2018 tarihli ve 30488 sayılı Resmî Gazete’de yayımlanan 14 sayılı\nCumhurbaşkanlığı Kararnamesinin 26 ncı maddesiyle, bu maddede yer alan “ek 27\nnci maddesine göre idari hizmet sözleşmesi ile” ibaresi “ek 26 ncı ve ek 27 nci\nmaddelerine” şeklinde değiştirilmiştir. [103] 13/9/2018 tarihli ve 30534 sayılı Resmi Gazete’de yayımlanan 17 sayılı\nCumhurbaşkanlığı Kararnamesinin 4 üncü maddesiyle, bu fıkrada yer alan \n“maddelerine” ibaresinden sonra gelmek üzere “göre” ibaresi eklenmiştir. [104] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 2 nci maddesiyle, bu fıkrada yer alan “Çalışma,\nSosyal Hizmetler ve Aile Bakanlığının” ibaresi “Aile, Çalışma ve Sosyal Hizmetler\nBakanlığının”  şeklinde değiştirilmiştir. [105] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu fıkrada yer alan “Aile,\nÇalışma ve Sosyal Hizmetler” ibaresi “Çalışma ve Sosyal Güvenlik” şeklinde\ndeğiştirilmiştir. [106] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 2 nci maddesiyle, bu maddenin birinci fıkrasının\n(a) bendinde yer alan “Çalışma, Sosyal Hizmetler ve Aile Bakanlığını” ibaresi\n“Aile, Çalışma ve Sosyal Hizmetler Bakanlığını”  şeklinde;  (b) bendinde yer\nalan “Çalışma, Sosyal Hizmetler ve Aile Bakanını” ibaresi “Aile, Çalışma ve Sosyal\nHizmetler Bakanını” şeklinde değiştirilmiştir. [107] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu maddede yer alan “Aile,\nÇalışma ve Sosyal Hizmetler” ibareleri “Çalışma ve Sosyal Güvenlik” şeklinde\ndeğiştirilmiştir. [108] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 17 nci maddesiyle, bu bentte\nyer alan “Hizmet Sunumu” ibaresi “Bilgi Teknolojileri” şeklinde değiştirilmiştir. [109] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, bu bentte yer alan “Çalışma, Sosyal Hizmetler\nve Aile Bakanlığını” ibaresi “Aile, Çalışma ve Sosyal Hizmetler Bakanlığını” şeklinde\ndeğiştirilmiştir. [110] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu bentte yer alan “Aile,\nÇalışma ve Sosyal Hizmetler” ibaresi “Çalışma ve Sosyal Güvenlik” şeklinde değiştirilmiştir. [111] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 18 inci maddesiyle, bu bentte\nyer alan “Hizmet Sunumu” ibaresi “Bilgi Teknolojileri” şeklinde\ndeğiştirilmiştir. [112] 10/10/2024 tarihli ve 32688 sayılı Resmî Gazete’de\nyayımlanan 165 sayılı Cumhurbaşkanlığı Kararnamesinin 19 uncu maddesiyle, bu\nmaddenin başlığında ve birinci fıkrasının birinci cümlesinde yer alan “Hizmet\nSunumu” ibareleri “Bilgi Teknolojileri” şeklinde; birinci fıkrasının (a) bendinde\nyer alan “hizmet sunumunun” ibaresi “her türlü bilişim hizmetinin” şeklinde ve\n(b) bendinde yer alan “Hizmet sunumuna” ibaresi “Bilgi teknolojileri ile\nsunulan hizmetlere” şeklinde değiştirilmiştir. [113] 7/4/2022\ntarihli ve 31802 sayılı Resmî Gazete’de yayımlanan 98 sayılı Cumhurbaşkanlığı\nKararnamesinin 15 inci maddesiyle bu fıkraya (s) bendinden sonra gelmek üzere (ş),\n(t) ve (u) bentleri eklenmiş ve sonraki bent buna göre teselsül ettirilmiştir. [114] 5/2/2019 tarihli ve 30677 sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 12 nci maddesi ile bu fıkraya “Teşkilat Başkanı,” ibaresinden\nsonra gelmek üzere “iki” ibaresi eklenmiştir. [115] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde değiştirilmiştir. [116] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [117] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 12 nci maddesiyle bu fıkraya  “Proje Geliştirme\nve Uygulama Koordinatörlüğü,” ibaresinden sonra gelmek üzere “Eğitim ve Yayın\nKoordinatörlüğü ve” ibaresi eklenmiştir. [118] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [119] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 16 ncı maddesi ile bu fıkraya  “arşivlenerek\nkorunmasını sağlamak,” ibaresinden sonra gelmek üzere “toplu değerleme\nfaaliyetlerini düzenlemek ve yürütmek,” ibaresi eklenmiştir. [120] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibareleri “Çevre, Şehircilik ve İklim Değişikliği” şeklinde\ndeğiştirilmiştir. [121] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 17 nci maddesi ile bu fıkranın (ğ) bendinden sonra\ngelmek üzere (h) bendi eklenmiş ve sonraki bent buna göre teselsül\nettirilmiştir. [122] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 18 inci maddesi ile bu fıkrada yer alan  “merkez\nve taşra” ibaresi “merkez, taşra ve yurtdışı” şeklinde değiştirilmiştir. [123] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 19 uncu maddesi ile (d) bendinden sonra gelmek\nüzere (e) bendi eklenmiş ve sonraki bentler buna göre teselsül ettirilmiştir. [124] 5/2/2019 tarihli ve 30677 sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 20 nci maddesi ile fıkraya (d) bendinden sonra gelmek üzere (e)\nbendi eklenmiş ve sonraki bentler buna göre teselsül ettirilmiştir. [125] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 20 nci maddesi ile bu alt bende “yürütmek”\nibaresinden sonra gelmek üzere “, değer bilgi merkezi ve değer haritalarının\nüretilmesiyle ilgili ihtiyaç duyulan bilişim sistemi alt yapısını kurmak ve\nişler halde tutmak” ibaresi eklenmiştir. [126] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 8 inci maddesiyle, bu fıkranın birinci\ncümlesinde yer alan “taşınmazın bulunduğu tapu müdürlüğünden yetki almak ve”\nibaresi yürürlükten kaldırılmıştır. [127] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 23 üncü maddesi ile  bu fıkraya  “Tapu\nmüdürlükleri” ibaresinden sonra gelmek üzere “ve yurtdışı teşkilatı” ibaresi\neklenmiştir. [128] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde değiştirilmiştir. [129] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 11 inci maddesiyle, bu madde başlığı “Hizmet binası\nve sağlık tesisi yaptırma” iken metne işlendiği şekilde birinci fıkrasının birinci\ncümlesinde yer alan “İhtiyaç duyulan her türlü tesis, hastane, sağlık eğitim\ntesisi, sağlık kampüsü, sosyal donatılar ve diğer tesisler” ibaresi “Kurumca\nihtiyaç duyulan her türlü tesis” şeklinde ve ikinci fıkrasında yer alan\n“Bakanlıkça sağlık” ibaresi “Kurum” şeklinde, “Bakanlıkça” ibareleri “Kurumca” şeklinde\ndeğiştirilmiştir. [130] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 13 üncü maddesiyle, bu fıkrada yer alan “Başkan\nyardımcısı;” ibaresi “Başkan yardımcısı ve” şeklinde değiştirilmiştir. [131] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 26 ncı maddesi ile bu maddenin başlığı metne\nişlendiği şekilde değiştirilmiş ve maddede yer alan “sağlık denetçileri ve\ndenetçi yardımcıları” ibaresi “müfettiş ve müfettiş yardımcıları” şeklinde\ndeğiştirilmiştir. [132] 26/12/2019 tarihli ve 30990 sayılı Resmî Gazete’ de yayımlanan 54 sayılı Cumhurbaşkanlığı\nKararnamesinin 3 üncü maddesi ile bu fıkrada yer alan “proje süresince ve her\nhalde üç yıla kadar” ibaresi yürürlükten kaldırılmıştır. [133] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 16 ncı maddesiyle bu fıkrada yer alan “7”\nibaresi “9” şeklinde değiştirilmiştir. [134] 14/7/2021\ntarihli ve 31541 sayılı Resmî Gazete’de yayımlanan 80 sayılı Cumhurbaşkanlığı\nKararnamesinin 16 ncı maddesiyle bu fıkrada yer alan “3” ibaresi yürürlükten\nkaldırılmış, aynı fıkrada yer alan “Genel Müdürün” ibaresi “Yönetim Kurulu Başkanının”\nşeklinde, “beş” ibaresi “yedi” şeklinde ve “toplantıya katılanların” ibaresi\n“üye tamsayısının” şeklinde değiştirilmiştir. [135] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 32 nci maddesiyle bu maddede yer alan “Çevre ve Şehircilik”\nibareleri “Çevre, Şehircilik ve İklim Değişikliği” şeklinde değiştirilmiştir. [136] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, bu bentte yer alan “Çalışma, Sosyal Hizmetler\nve Aile Bakanlığı” ibaresi “Aile, Çalışma ve Sosyal Hizmetler Bakanlığı”\nşeklinde değiştirilmiştir. [137] 21/4/2021 tarihli ve 31461 sayılı Resmî Gazete’ de yayımlanan 73 sayılı Cumhurbaşkanlığı\nKararnamesinin 48 inci maddesiyle bu bentte yer alan “Aile, Çalışma ve Sosyal\nHizmetler” ibaresi “Çalışma ve Sosyal Güvenlik” şeklinde değiştirilmiştir. [138] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [139] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 2 nci maddesiyle, bu bentte yer alan “Çalışma,\nSosyal Hizmetler ve Aile” ibaresi “Aile, Çalışma ve Sosyal Hizmetler” şeklinde\ndeğiştirilmiştir. [140] 21/4/2021 tarihli ve 31461 sayılı Resmî Gazete’ de yayımlanan 73 sayılı Cumhurbaşkanlığı\nKararnamesinin 48 inci maddesiyle bu bentte yer alan “Aile, Çalışma ve Sosyal\nHizmetler” ibaresi “Çalışma ve Sosyal Güvenlik” şeklinde değiştirilmiştir. [141] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 17 nci maddesiyle bu fıkrada yer alan “harcama\nyetkilisidir” ibaresi “üst yöneticisidir” şeklinde değiştirilmiştir. [142] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 27 nci maddesi ile bu maddeye üçüncü fıkradan\nsonra gelmek üzere dördüncü fıkra eklenmiş ve sonraki fıkralar buna göre\nteselsül ettirilmiştir. [143] 6/1/2021 tarihli ve 31356 sayılı Resmî Gazete’de yayımlanan 69 sayılı\nCumhurbaşkanlığı Kararnamesinin 4 üncü maddesiyle bu maddeye dördüncü fıkrasından\nsonra gelmek üzere beşinci fıkra eklenmiş ve sonraki fıkralar buna göre\nteselsül ettirilmiştir. [144] 19/6/2019 tarihli ve 30806 sayılı Resmî Gazete’ de yayımlanan 39 sayılı\nCumhurbaşkanlığı Kararnamesinin 6 ncı maddesiyle, bu fıkranın başına “Bu bölümün\namacı,” ibaresi ve “Sanayi ve Teknoloji” ibaresinden önce gelmek üzere\n“kurulan,” ibaresi eklenmiş, aynı fıkrada yer alan “Akademisi” ibaresi\n“Akademisinin” ve “kurulmuştur” ibaresi “teşkilat, görev ve yetkilerini\ndüzenlemektir” şeklinde değiştirilmiştir. [145] 13/11/2021\ntarihli ve 31658 sayılı Resmî Gazete’ de yayımlanan 86 sayılı Cumhurbaşkanlığı\nKararnamesinin 1 inci maddesiyle bu fıkraya “Türkiye’deki bilim insanları ve\naraştırıcıların toplumsal statülerinin yükseltilmesi ve korunmasına çalışmak;”\nibaresinden sonra gelmek üzere “Türkiye’nin bilim diplomasisine katkı sunmak;”\nibaresi eklenmiştir. [146] 13/11/2021\ntarihli ve 31658 sayılı Resmî Gazete’ de yayımlanan 86 sayılı Cumhurbaşkanlığı\nKararnamesinin 2 nci maddesiyle bu fıkranın (b) bendine “sağlamak” ibaresinden\nsonra gelmek üzere “, genç bilim insanlarını teşvik etmek” ibaresi eklenmiş,\n(d) bendinde yer alan “ile ilgili her türlü faaliyette bulunmak” ibaresi “için\nülkenin bilim stratejisine yönelik raporlamalar ve bilimsel yayın faaliyetleri\ngerçekleştirmek, bunları ilgili kurum ve kişilerle paylaşmak” şeklinde değiştirilmiştir. [147] 13/11/2021\ntarihli ve 31658 sayılı Resmî Gazete’ de yayımlanan 86 sayılı Cumhurbaşkanlığı\nKararnamesinin 4 üncü maddesiyle bu fıkraya “yetenekli” ibaresinden sonra\ngelmek üzere “ve başarılı” ibaresi eklenmiştir. [148] 13/11/2021\ntarihli ve 31658 sayılı Resmî Gazete’ de yayımlanan 86 sayılı Cumhurbaşkanlığı\nKararnamesinin 10 uncu maddesiyle bu bentte yer alan “Akademinin Başkan” ve\n“işlemlerini” ibareleri “Akademi Başkanlığı” ve “işlemleri” şeklinde değiştirilmiştir. [149] 13/11/2021 tarihli ve 31658 sayılı Resmî Gazete’ de yayımlanan 86 sayılı\nCumhurbaşkanlığı Kararnamesinin 10 uncu maddesiyle bu bentte yer alan “Akademinin\norganizasyon yapısı ile” ibaresi yürürlükten kaldırılmıştır. [150] 13/11/2021 tarihli ve 31658 sayılı Resmî Gazete’ de yayımlanan 86 sayılı\nCumhurbaşkanlığı Kararnamesinin 10 uncu maddesiyle bu maddeye birinci\nfıkrasından sonra gelmek üzere ikinci fıkra eklenmiş ve sonraki fıkra buna göre\nteselsül ettirilmiş, mevcut ikinci fıkrasında yer alan “Konsey” ibaresi\n“Akademi Konseyi” şeklinde değiştirilmiştir. [151] 19/6/2019 tarihli ve 30806 sayılı Resmî Gazete’ de yayımlanan 39 sayılı\nCumhurbaşkanlığı Kararnamesinin 11 inci maddesiyle, bu maddeye birinci fıkra eklenmiş,\nmevcut birinci fıkra ikinci fıkra olarak teselsül ettirilmiş ve mevcut ikinci\nfıkra yürürlükten kaldırılmıştır. [152] 4/10/2024 tarihli ve 32682 sayılı Resmî Gazete’de yayımlanan 164 sayılı\nCumhurbaşkanlığı Kararnamesinin 5 inci maddesi ile bu madde başlığı “Huzur\nhakkı ve personel istihdamı” iken metne işlendiği şekilde değiştirilmiştir. [153] Anayasa\nMahkemesi’nin 9/11/2022 tarihli ve E: 2018/123, K: 2022/138 sayılı Kararı ile\nbu bentte yer alan “…,ücret cetvelleri…bu değerlendirmeler kapsamında yapılacak\nödemeler ile…” ibaresi iptal edilmiştir. [154] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 20 nci maddesi ile bu fıkrada yer alan “Resmî\nİstatistik Programının” ibaresi “Programın” şeklinde değiştirilmiştir. [155] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 21 inci maddesi ile bu maddenin başlığı “ Türkiye İstatistik\nKurumunun görev ve yetkileri” iken metne işlendiği şekilde, birinci fıkrasının\n(a) bendinde yer alan “Resmî İstatistik Programını” ibaresi “Programı”\nşeklinde, (b) bendinde yer alan “Resmî İstatistik Programı” ibaresi “Program”\nşeklinde, (g) ve (h) bentlerinde yer alan “Resmî İstatistik Programının”\nibareleri “Programın” şeklinde değiştirilmiştir. [156] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 22 nci maddesiyle bu maddenin başlığı “İstatistik Konseyi” iken\nmetne işlendiği şekilde değiştirilmiş, birinci fıkrada yer alan “Resmî İstatistik\nProgramının” ibaresi “Programın” şeklinde, “İstatistik Konseyi” ibaresi “Konsey”\nşeklinde, üçüncü fıkrada yer alan “Türkiye İstatistik Kurumu Başkanı” ibaresi\n“Başkan” şeklinde değiştirilmiştir. [157] 30/6/2021\ntarihli ve 31527 sayılı Resmî Gazete’ de yayımlanan 76 sayılı Cumhurbaşkanlığı\nKararnamesinin 3 üncü maddesiyle bu fıkrada yer alan “Başkan ve” ibaresi\nyürürlükten kaldırılmıştır. [158] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 24 üncü maddesiyle bu maddenin birinci\nfıkrasında yer alan “Türkiye İstatistik Kurumunun” ibaresi “Kurumun” şeklinde,\n“resmî istatistik programına” ibaresi “Programa” şeklinde değiştirilmiştir. [159] 30/6/2021 tarihli ve 31527 sayılı Resmî\nGazete’ de yayımlanan 76 sayılı Cumhurbaşkanlığı Kararnamesinin 5 inci maddesiyle\nbu fıkrada yer alan “Bakanlıkça çıkarılan” ibaresi yürürlükten kaldırılmıştır. [160] 8/4/2020 tarihli ve 31093 sayılı Resmî Gazete’ de\nyayımlanan 58 sayılı Cumhurbaşkanlığı Kararnamesinin 25 inci maddesiyle bu fıkranın\nikinci cümlesinde yer alan “Bakan tarafından” ibaresi “Bakanlıkça çıkarılan”\nşeklinde değiştirilmiş ve bu fıkraya (c) bendinden sonra gelmek üzere (ç) bendi\neklenmiş, sonraki bentler buna göre teselsül ettirilmiştir. [161] 30/6/2021 tarihli ve 31527 sayılı Resmî Gazete’ de yayımlanan 76 sayılı\nCumhurbaşkanlığı Kararnamesinin 5 inci maddesiyle bu fıkrada yer alan “Hukuk\nMüşavirliği” ibaresi “Hukuk Hizmetleri Daire Başkanlığı” şeklinde\ndeğiştirilmiştir. [162] 30/6/2021 tarihli ve 31527 sayılı Resmî Gazete’ de yayımlanan 76 sayılı Cumhurbaşkanlığı\nKararnamesinin 5 inci maddesiyle bu fıkrada yer alan “Bakanlıkça çıkarılan”\nibaresi yürürlükten kaldırılmıştır. [163] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 28 inci maddesiyle bu maddede yer alan “Resmî\nİstatistik Programı” ibaresi “Program” şeklinde değiştirilmiştir. [164] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 29 uncu maddesiyle bu fıkrada yer alan “Hazine\nve Maliye Bakanlığından alınacak görüş üzerine” ibaresi “Bakanlıkça” şeklinde\ndeğiştirilmiştir. [165] 30/6/2021\ntarihli ve 31527 sayılı Resmî Gazete’ de yayımlanan 76 sayılı Cumhurbaşkanlığı\nKararnamesinin 8 inci maddesiyle bu fıkrada yer alan “Bakanlıkça çıkarılan” ibaresi\nyürürlükten kaldırılmıştır. [166] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 2 nci maddesiyle, bu fıkrada yer alan “Çalışma,\nSosyal Hizmetler ve Aile Bakanlığının” ibaresi “Aile, Çalışma ve Sosyal Hizmetler\nBakanlığının” şeklinde değiştirilmiştir. [167] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu fıkrada yer alan “Aile,\nÇalışma ve Sosyal Hizmetler” ibaresi “Çalışma ve Sosyal Güvenlik” şeklinde değiştirilmiştir. [168] 4/8/2018 tarihli ve 30499 sayılı Resmî Gazete’de yayımlanan 15 sayılı Cumhurbaşkanlığı\nKararnamesinin 2 nci maddesiyle, 616 ncı maddenin birinci fıkrasının (a)\nbendinde yer alan “Çalışma, Sosyal Hizmetler ve Aile Bakanlığını” ibaresi “Aile,\nÇalışma ve Sosyal Hizmetler Bakanlığını” şeklinde; (b) bendinde yer alan\n“Çalışma, Sosyal Hizmetler ve Aile Bakanını” ibaresi “Aile, Çalışma ve Sosyal\nHizmetler Bakanını” şeklinde değiştirilmiştir. [169] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu maddede yer alan “Aile,\nÇalışma ve Sosyal Hizmetler” ibareleri “Çalışma ve Sosyal Güvenlik” şeklinde\ndeğiştirilmiştir. [170] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 2 nci maddesiyle, bu fıkrada yer alan “Çalışma,\nSosyal Hizmetler ve Aile” ibaresi “Aile, Çalışma ve Sosyal Hizmetler” şeklinde\ndeğiştirilmiştir. [171] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 48 inci maddesiyle bu fıkrada yer alan “Aile,\nÇalışma ve Sosyal Hizmetler” ibaresi “Çalışma ve Sosyal Güvenlik” şeklinde\ndeğiştirilmiştir. [172] 11/11/2019 tarihli ve 30945 sayılı Resmî Gazete’ de yayımlanan 50 sayılı Cumhurbaşkanlığı\nKararnamesinin 1 inci maddesiyle bu fıkrada yer alan “Dışişleri Bakanlığına\nbağlı Avrupa Birliği Başkanlığı” ibaresi “Dışişleri Bakanlığı” şeklinde\ndeğiştirilmiştir. [173] 11/11/2019 tarihli ve 30945 sayılı Resmî Gazete’ de yayımlanan 50 sayılı Cumhurbaşkanlığı\nKararnamesinin 2 nci maddesiyle bu fıkranın (b) bendinden sonra gelmek üzere\n(c) ve (ç) bentleri eklenmiş, sonraki bentler buna göre teselsül ettirilmiştir. [174] 11/11/2019 tarihli ve 30945 sayılı Resmî Gazete’\nde yayımlanan 50 sayılı Cumhurbaşkanlığı Kararnamesinin 3 üncü maddesiyle, bu\nmaddenin birinci fıkrasında yer alan “Avrupa Birliği Başkanlığınca” ibaresi\n“Bakanlıkça” şeklinde, ikinci fıkrasının (a) bendinde yer alan “Dışişleri\nBakanlığından” ibaresi “Bakanlıktan”, yedinci, onbirinci ve onaltıncı\nfıkralarında yer alan “Avrupa Birliği Başkanı” ibareleri “Bakan” şeklinde ve\nonsekizinci fıkrasının (b) bendinde yer alan “Avrupa Birliği Başkanlığına”\nibaresi “Bakanlığa” şeklinde değiştirilmiştir. [175] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [176] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 2 nci maddesiyle, bu bentte yer alan “Çalışma,\nSosyal Hizmetler ve Aile Bakanlığı” ibaresi “Aile, Çalışma ve Sosyal Hizmetler\nBakanlığı” şeklinde değiştirilmiştir. [177] 21/4/2021 tarihli ve 31461 sayılı Resmî Gazete’\nde yayımlanan 73 sayılı Cumhurbaşkanlığı Kararnamesinin 48 inci maddesiyle bu\nbentte yer alan “Aile, Çalışma ve Sosyal Hizmetler” ibaresi “Çalışma ve Sosyal\nGüvenlik” şeklinde değiştirilmiştir. [178] 11/11/2019 tarihli ve 30945 sayılı Resmî Gazete’de yayımlanan 50 sayılı\nCumhurbaşkanlığı Kararnamesinin 4 üncü maddesiyle, bu fıkranın (a) bendinin\nbirinci cümlesinde yer alan “Kurum Başkanı” ibaresi “Genel Sekreter” şeklinde, ikinci cümlesinde yer alan “daire başkanlıklarının”\nibaresi “başkanlıkların” şeklinde değiştirilmiş ve (a) ve (c) bentlerinde yer\nalan “Daire” ibareleri yürürlükten kaldırılmıştır. [179] 11/11/2019 tarihli ve 30945 sayılı Resmî Gazete’ de yayımlanan 50 sayılı\nCumhurbaşkanlığı Kararnamesinin 6 ncı maddesiyle, bu fıkrada yer alan “Avrupa\nBirliği Başkanı” ibaresi “Bakan” şeklinde değiştirilmiştir. [180] 5/2/2019 tarihli ve 30677 sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 33 üncü maddesi ile bu maddenin başlığı metne işlendiği şekilde\ndeğiştirilmiştir. [181] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 32 nci maddesiyle bu maddede yer alan “Çevre ve Şehircilik”\nibaresi “Çevre, Şehircilik ve İklim Değişikliği” şeklinde değiştirilmiştir. [182] 5/2/2019 tarihli ve 30677 sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 36 ncı maddesi ile bu maddenin başlığı metne işlendiği şekilde\ndeğiştirilmiş ve birinci fıkrasında yer alan “Sağlık Denetçileri ve Sağlık Denetçi\nYardımcıları” ibaresi “müfettiş ve müfettiş yardımcıları” şeklinde\ndeğiştirilmiştir. [183] 26/12/2019 tarihli ve 30990 sayılı Resmî Gazete’de yayımlanan 54 sayılı\nCumhurbaşkanlığı Kararnamesinin 3 üncü maddesi ile bu fıkrada yer alan “proje\nsüresince ve her halde üç yıla kadar” ibaresi yürürlükten kaldırılmıştır. [184] 13/9/2019 tarihli ve 30887 sayılı Resmi Gazete’de yayımlanan 46 sayılı Cumhurbaşkanlığı\nKararnamesinin 5 inci maddesiyle bu bende “ödüller” ibaresinden sonra gelmek\nüzere “ve burslar” ibaresi eklenmiştir. [185] 13/9/2019 tarihli ve 30887 sayılı Resmi Gazete’de yayımlanan 46 sayılı Cumhurbaşkanlığı\nKararnamesinin 6 ncı maddesiyle bu fıkraya “iki enstitü” ibaresinden önce gelmek\nüzere “Başkanın seçeceği” ibaresi eklenmiştir. [186] 28/3/2020 tarihli ve 31082 sayılı Resmî Gazete’de\nyayımlanan 57 sayılı Cumhurbaşkanlığı Kararnamesinin 2 nci maddesi ile bu\nbölümün başlığı “Ulusal Bor Araştırma Enstitüsü” iken metne işlendiği şekilde\ndeğiştirilmiştir. [187] Anayasa Mahkemesinin 13/9/2023 tarihli ve E.: 2020/46; K.:\n2023/149 sayılı Kararı ile bu bentte yer alan “…bu bentte sayılan amaçlarla\nKurum tarafından belirlenecek usul ve esaslar doğrultusunda teminatlı veya bir\ndefaya mahsus olmak üzere teminat alınmaksızın geri ödemeli ve/veya Bakan onayı\nile hibe niteliğinde destekler vermek ve ön ödemede bulunmak; proje süresi ile\nsınırlı kalmak kaydı ile proje ikramiyesi vermek.” ibaresi iptal edilmiştir. [188] Anayasa Mahkemesinin 13/9/2023 tarihli ve E.: 2020/46; K.:\n2023/149 sayılı Kararı ile bu bentte yer alan “…bu amaçla Kurum tarafından\nbelirlenecek usul ve esaslar çerçevesinde ödül ve burs vermek, ...” ibaresi iptal\nedilmiştir. [189] 28/3/2020 tarihli ve 31082 sayılı Resmî Gazete’ de yayımlanan 57 sayılı\nCumhurbaşkanlığı Kararnamesinin 11 inci maddesiyle bu maddede yer alan “Enstitü”\nibareleri “Kurum” şeklinde, “Enstitüde” ibareleri “Kurumda” şeklinde, “Enstitüye”\nibaresi  “Kuruma” şeklinde değiştirilmiştir. [190] 28/3/2020 tarihli ve 31082 sayılı Resmî Gazete’ de yayımlanan 57 sayılı\nCumhurbaşkanlığı Kararnamesinin 11 inci maddesiyle maddenin üçüncü fıkrasında\nyer alan “göre” ibaresinden sonra gelmek üzere “yerli ve” ibaresi eklenmiş,\nmaddenin beşinci fıkrasında yer alan “bağlı veya ilgili” ibaresi ise “bağlı,\nilgili veya ilişkili” şeklinde değiştirilmiştir. [191] Anayasa Mahkemesinin 13/9/2023 tarihli ve E.: 2020/46; K.:\n2023/149 sayılı Kararı ile bu fıkranın birinci cümlesinin “Kapatılan Türkiye\nAtom Enerjisi Kurumunda, Ulusal Bor Araştırma Enstitüsünde ve Nadir Toprak\nElementleri Araştırma Enstitüsünde Kurum Başkanının atandığı tarih itibarıyla\ngörev yapan başkan, başkan yardımcısı, grup koordinatörü, koordinatör, yürütme kurulu\nüyesi kadrolarında, pozisyonlarında veya görevlerinde bulunanların görevleri\nbaşkaca bir işleme gerek kalmaksızın sona erer…” ibaresi dışında kalan bölümü iptal\nedilmiştir. [192] 4/10/2024 tarihli ve 32682 sayılı Resmî Gazete’de yayımlanan 164 sayılı Cumhurbaşkanlığı\nKararnamesinin 6 ncı maddesi ile bu madde başlığında yer alan “ve huzur hakkı”\nibaresi yürürlükten kaldırılmıştır. [193] 27/3/2025 tarihli ve 32854 sayılı\nResmî Gazete’ de yayımlanan 182 sayılı Cumhurbaşkanlığı Kararnamesinin 2 nci maddesiyle, bu\nfıkraya (f) bendinden sonra gelmek üzere (g), (ğ) ve (h) bentleri eklenmiş ve\nsonraki bentler buna göre teselsül ettirilmiştir. [194] 27/3/2025 tarihli ve 32854 sayılı Resmî Gazete’ de\nyayımlanan 182 sayılı Cumhurbaşkanlığı Kararnamesinin 3 üncü maddesiyle, bu\nfıkranın (d) bendinde yer alan “onarımı ile yeni yapıların inşa” ibaresi\n“yeniden yapım” şeklinde değiştirilmiş ve (e) bendinde yer alan “ve yeni\nyapıların” ibaresi yürürlükten kaldırılmıştır. [195] 27/3/2025 tarihli ve 32854 sayılı Resmî Gazete’ de yayımlanan\n182 sayılı Cumhurbaşkanlığı Kararnamesinin 4 üncü maddesiyle, bu maddesinin\nbaşlığı ile birinci fıkrasının birinci cümlesinde yer alan “Yatırım ve”\nibareleri yürürlükten kaldırılmıştır. [196] 27/3/2025 tarihli ve 32854\nsayılı Resmî Gazete’ de yayımlanan 182 sayılı Cumhurbaşkanlığı Kararnamesinin 6\nncı maddesiyle, bu fıkraya (f) bendinden sonra gelmek üzere (g) bendi\neklenmiş ve sonraki bent buna göre teselsül ettirilmiştir. [197] 27/3/2025 tarihli ve 32854 sayılı Resmî Gazete’ de\nyayımlanan 182 sayılı Cumhurbaşkanlığı Kararnamesinin 7 nci maddesiyle, bu\nfıkraya (d) bendinden sonra gelmek üzere (e) bendi eklenmiş ve sonraki bentler\nbuna göre teselsül ettirilmiştir. [198] 27/3/2025 tarihli ve 32854 sayılı Resmî Gazete’ de\nyayımlanan 182 sayılı Cumhurbaşkanlığı Kararnamesinin 8 inci maddesiyle, bu\nfıkraya (c) bendinden sonra gelmek üzere (ç) bendi eklenmiş ve sonraki bentler\nbuna göre teselsül ettirilmiştir. [199] 27/3/2025 tarihli ve 32854 sayılı Resmî Gazete’ de\nyayımlanan 182 sayılı Cumhurbaşkanlığı Kararnamesinin 9 uncu maddesiyle, bu\nmaddeye üçüncü fıkrasından sonra gelmek üzere dördüncü fıkra eklenmiş ve\nsonraki fıkralar buna göre teselsül ettirilmiştir. [200] 5/2/2019 tarihli ve 30677 sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 40 ıncı maddesi ile bu fıkrada yer alan “maden ve petrol\nkaynaklarının” ibaresi “tabii kaynakların” şeklinde değiştirilmiştir. [201] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 32 nci  maddesi ile bu fıkraya (s) bendinden sonra gelmek üzere\n(ş) ve (t) bentleri eklenmiş ve sonraki bentler buna göre teselsül ettirilmiştir. [202] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 32 nci maddesi ile bu bentte yer alan “politikalarını belirlemek\niçin gerekli çalışmaları yapmak ve yaptırmak” ibaresi “politikalarına ilişkin\nBakanlığa öneride bulunmak” şeklinde değiştirilmiştir. [203] 5/2/2019 tarihli ve 30677 sayılı Resmî Gazete’de\nyayımlanan 30 sayılı Cumhurbaşkanlığı Kararnamesinin 41 inci maddesi ile, bu\nbendin sonuna  “tabii kaynaklara ilişkin Devlet hakkı ve hissesi ile ilgili\nişlemleri yapmak,” ibaresi eklenmiştir. [204] 5/2/2019 tarihli ve 30677sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 42 nci maddesi ile, birinci fıkranın\n(a),(b),(c),(ç),(e),(f),(h),(ı) ve (j) bentlerinde yer alan “Daire” ibareleri\n“Dairesi” şeklinde değiştirilmiştir. [205] 8/4/2020 tarihli ve 31093 sayılı Resmî Gazete’ de yayımlanan 58 sayılı Cumhurbaşkanlığı\nKararnamesinin 33 üncü maddesiyle bu fıkraya (k) bendinden sonra gelmek üzere (l)\nbendi eklenmiş ve sonraki bentler buna göre teselsül ettirilmiştir. [206] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 17 nci maddesiyle bu bentte yer alan “ve\nİşletme” ibaresi yürürlükten kaldırılmıştır. [207] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 18 inci maddesiyle bu maddenin başlığı ile birinci\nfıkrasının birinci cümlesinde yer alan “ve İşletme” ibareleri, (a) bendinde yer\nalan “, işletme ruhsatı ve işletme izni” ibaresi ve (b) bendinde yer alan “ve\nişletme izni düzenlenmemiş işletme ruhsatları” ibaresi yürürlükten kaldırılmıştır. [208] 14/7/2021\ntarihli ve 31541 sayılı Resmî Gazete’de yayımlanan 80 sayılı Cumhurbaşkanlığı\nKararnamesinin 19 uncu maddesiyle bu bentte yer alan “ilişkin” ibaresinden\nsonra gelmek üzere “işletme ruhsatı ve işletme izni müracaatlarını,” ibaresi\neklenmiştir. [209] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 36 ncı maddesiyle bu maddenin başlığı “Agrega ve\nHammadde Üretim İzinleri Dairesi Başkanlığı” iken metne işlendiği şekilde\ndeğiştirilmiş ve maddenin birinci fıkrasının birinci cümlesinde yer alan “ve\nHammadde Üretim İzinleri” ibaresi yürürlükten kaldırılmıştır. [210] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 20 nci maddesiyle bu bentte yer alan “ilişkin”\nibaresinden sonra gelmek üzere “işletme ruhsatı ve işletme izni\nmüracaatlarını,” ibaresi eklenmiştir. [211] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 21 nci maddesiyle bu bentte yer alan “ilişkin”\nibaresinden sonra gelmek üzere “işletme ruhsatı ve işletme izni\nmüracaatlarını,” ibaresi eklenmiştir. [212] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 22 nci maddesiyle bu bentte yer alan “ilişkin”\nibaresinden sonra gelmek üzere “işletme ruhsatı ve işletme izni\nmüracaatlarını,” ibaresi eklenmiştir. [213] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 37 nci maddesiyle bu maddenin başlığı “Enerji\nHammaddeleri ve Metalik Madenler Dairesi Başkanlığı” iken metne işlendiği\nşekilde değiştirilmiş, maddenin birinci fıkrasının birinci cümlesinde yer alan\n“Enerji Hammaddeleri ve” ibaresi, (a) ve (b) bentlerinde yer alan “(b),”\nibareleri yürürlükten kaldırılmıştır. [214] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 23 üncü maddesiyle bu bentte yer alan “ilişkin”\nibaresinden sonra gelmek üzere “işletme ruhsatı ve işletme izni\nmüracaatlarını,” ibaresi eklenmiştir. [215] 8/4/2020 tarihli ve 31093 sayılı Resmî Gazete’ de\nyayımlanan 58 sayılı Cumhurbaşkanlığı Kararnamesinin 38 inci maddesiyle bu\nfıkraya (d) bendinden sonra gelmek üzere (e) bendi  eklenmiş ve sonraki bent\nbuna göre teselsül ettirilmiştir. [216] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 39 uncu maddesiyle bu maddenin başlığı “Özel Alanlar,\nKurul İşleri ve Harita Dairesi Başkanlığı” iken metne işlendiği şekilde\ndeğiştirilmiş ve maddenin birinci fıkrasının birinci cümlesinde yer alan “, Kurul\nİşleri” ibaresi yürürlükten kaldırılmıştır. [217] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 40 ıncı maddesiyle bu madenin başlığı\n“Araştırma - Geliştirme ve Koordinasyon Dairesi Başkanlığı” iken metne işlendiği\nşekilde değiştirilmiş ve maddenin birinci fıkrasının birinci cümlesinde yer\nalan “Araştırma-Geliştirme” ibaresi “Sektör İzleme” şeklinde değiştirilmiş,\naynı fıkraya (ç) bendinden sonra gelmek üzere bentler eklenmiş ve sonraki bent\nbuna göre teselsül ettirilmiştir. [218] 5/2/2019 tarihli ve 30677 sayılı Resmî Gazete’de yayımlanan 30 sayılı Cumhurbaşkanlığı\nKararnamesinin 44 üncü maddesi ile bu maddenin başlığı metine işlendiği\nşekilde, birinci fıkrada yer alan “Denetim Hizmetleri” ibaresi “Teftiş Kurulu”\nşeklinde, birinci fıkranın (a) bendinde yer alan “denetim” ibaresi “teftiş”\nşeklinde, (b) bendinde yer alan “Denetçilerin” ibaresi “Müfettişlerin”,\n“denetim” ibaresi “teftiş” şeklinde ve ikinci fıkrada yer alan “Denetime”\nibaresi “Teftişe” şeklinde, “denetçileri” ibaresi “müfettişleri” şeklinde\ndeğiştirilmiştir. [219] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 42 nci  maddesiyle bu fıkraya (b) bendinden\nsonra gelmek üzere (c), (ç) ve (d) bentleri eklenmiş ve sonraki bent buna göre\nteselsül ettirilmiştir. [220] 8/4/2020 tarihli ve 31093 sayılı Resmî Gazete’ de yayımlanan 58 sayılı\nCumhurbaşkanlığı Kararnamesinin 44 üncü maddesiyle bu fıkranın ikinci cümlesinde\nyer alan “ile Uzman ve Uzman Yardımcısı” ibaresi yürürlükten kaldırılmıştır. [221] 5/2/2019 tarihli ve 30677 sayılı Resmî Gazete’de yayımlanan 30 sayılı\nCumhurbaşkanlığı Kararnamesinin 46 ncı maddesi ile bu fıkrada yer alan “Maden\nve Petrol İşleri Denetçisi ve Maden ve Petrol İşleri Denetçi Yardımcısı” ibaresi\n“müfettiş ve müfettiş yardımcısı” şeklinde değiştirilmiştir. [222] Bu maddede belirtilen ekli listeyi görmek için bu\nCumhurbaşkanlığı Kararnamesinin yayımlandığı Resmî Gazete’ye bakınız. [223] 24/7/2018 tarihli ve 30488 sayılı Resmî Gazete’de yayımlanan 14 numaralı\nCumhurbaşkanlığı Kararnamesinin 26 ncı maddesiyle, bu maddenin “Amaç ve Kapsam”\nolan başlığı, metne işlendiği şekilde değiştirilmiştir. [224] 29/10/2021\ntarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 35 inci maddesiyle 792 nci maddeden sonra gelmek üzere Ellibeşinci\nBölüm eklenmiş ve sonraki bölüm numaraları buna göre teselsül ettirilmiştir. [225] Anayasa\nMahkemesinin 22/2/2024 Tarihli ve E: 2021/131, K: 2024/51 Sayılı Kararı ile bu\nmaddede yer alan “…Başkan tarafından verilen görevleri yapmak ve gerektiğinde\nBaşkana vekâlet etmek…” ibaresi iptal edilmiştir. [226] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 14 üncü maddesiyle, bu fıkrada yer alan “İklim\nDeğişikliği Başmüzakerecisi” ibareleri “Bakanlığın ilgili Bakan Yardımcısı” şeklinde\ndeğiştirilmiştir. [227] 16/10/2023 tarihli ve 32341 sayılı\nResmî Gazete’de yayımlanan 153 sayılı Cumhurbaşkanlığı Kararnamesinin 6 ncı\nmaddesiyle, Ellibeşinci Bölümünden sonra gelmek üzere bu Bölüm eklenmiş ve\nsonraki bölüm numaraları buna göre teselsül ettirilmiştir. [228] 28/12/2024 tarihli ve 32766 sayılı\nResmî Gazete’ de yayımlanan 175 sayılı Cumhurbaşkanlığı Kararnamesinin 4 üncü\nmaddesiyle, Ellialtıncı Bölümden sonra\ngelmek üzere Elliyedinci Bölüm eklenmiş ve sonraki bölüm numaraları buna göre\nteselsül ettirilmiştir. [229] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 32 nci maddesiyle bu maddede yer alan “Çevre ve\nŞehircilik” ibareleri “Çevre, Şehircilik ve İklim Değişikliği” şeklinde\ndeğiştirilmiştir."},
{"url": "https://www.mevzuat.gov.tr/mevzuat?MevzuatNo=3&MevzuatTur=19&MevzuatTertip=5", "full_text": "ÜST KADEME KAMU\n  YÖNETİCİLERİ İLE KAMU KURUM VE KURULUŞLARINDA ATAMA\n  USÛLLERİNE DAİR CUMHURBAŞKANLIĞI\n  KARARNAMESİ Cumhurbaşkanlığı\n  Kararnamesinin Sayısı         : 3 Yayımlandığı\n  Resmî Gazetenin Tarihi – Sayısı : 10/7/2018 – 30474 BİRİNCİ BÖLÜM Amaç, Kapsam, Atama Usûl\nve Şartları Amaç ve\nkapsam MADDE 1 - (1) Bu Cumhurbaşkanlığı\nKararnamesinin amacı üst kademe kamu yöneticileri ile ilgili usûl ve esaslar\nile kamu kurum ve kuruluşlarında atama usûl ve esaslarını belirlemektir. (2) Bu\nCumhurbaşkanlığı Kararnamesi, ekli cetvellerdeki kadro, pozisyon ve görevler,\nbakanlıklar, bağlı, ilgili ve ilişkili kuruluşlar ile diğer kamu kurum ve\nkuruluşlarını kapsar. Atama\nusulü [1] MADDE 2 - (1) Anayasanın\n104 üncü maddesine göre yürütme yetkisinin sahibi olan Cumhurbaşkanı, atamaya\nyetkili amirlere ait yetkileri haizdir. (2) (Değişik\nbirinci cümle: RG-31/8/2024-32648-CK-162/1 md.) Bu Cumhurbaşkanlığı\nKararnamesine ekli (I) ve (II) sayılı cetvellerde yer alan kadro, pozisyon ve görevler\nile vali yardımcısı ve kaymakam kadrolarına Cumhurbaşkanı kararıyla atama\nyapılır. Bu fıkrada sayılmayan kadro, pozisyon ve görevlere, ilgili\nCumhurbaşkanı yardımcısı, bakan veya atamaya yetkili amirler tarafından atama\nyapılır. Cumhurbaşkanı yardımcısı ve bakan bu yetkisini alt kademedeki\nyöneticilere devredebilir. [2] [3] (3) (Ek: RG-6/3/2025-32833-CK-180/1\nmd.) Atama usulü ve atamaya yetkili makamı bu madde ile belirlenen vali\nyardımcısı ve kaymakam kadroları hakkında bu Cumhurbaşkanlığı Kararnamesinin\ndiğer hükümleri uygulanmaz. (4) Bu Cumhurbaşkanlığı Kararnamesine ekli (I) sayılı cetvelde yer\nalan kadro, pozisyon ve görevlerin boşalması hâlinde rektörler bakımından\nYükseköğretim Kurulu Başkanı, diğerleri bakımından ilgili Cumhurbaşkanı yardımcısı\nveya bakan tarafından görevlendirme yapılabilir. Bu görevlendirmeler aynı gün\nCumhurbaşkanlığına bildirilir. [4] Atama şartları MADDE 3 - (1) Bu\nCumhurbaşkanlığı Kararnamesine ekli (I) sayılı cetvelde yer alan kadro,\npozisyon ve görevlere atanacaklarda aşağıdaki şartlar aranır: a)\n657 sayılı Kanunun 48 inci maddesinde sayılan genel şartları taşımak. b)\nEn az dört yıllık yükseköğrenim mezunu olmak. c) Kamuda\nve/veya sosyal güvenlik kurumlarına tabi olmak kaydıyla uluslararası kuruluşlar\nile özel sektörde veya serbest olarak en az beş yıl çalışmış olmak. (2) Bu\nCumhurbaşkanlığı Kararnamesine ekli (II) sayılı cetvelde yer alan kadro,\npozisyon ve görevlere atanacaklarda aşağıdaki şartlar aranır: a)\n657 sayılı Devlet Memurları Kanununun 48 inci maddesinde sayılan genel şartları\ntaşımak. b)\nEn az dört yıllık yükseköğrenim mezunu olmak. c)\nKamuda en az 5 yıllık hizmeti bulunmak. ç)\nİl ve bölge müdürü kadro, pozisyon ve görevleri ile kamu iktisadi teşebbüsleri\nyönetim kurulu üyeliklerine atanacaklar için kamuda\nve/veya sosyal güvenlik kurumlarına tabi olmak kaydıyla uluslararası kuruluşlar\nile özel sektörde veya serbest olarak, alanında en az beş yıl çalışmış ve\ntemayüz etmiş olmak. [5] (3) (Mülga:RG-11/1/2025-32779-C.K.-178/1 md.) (4)\n657 sayılı Kanunun 59 uncu maddesine göre yapılacak atamalarda birinci ve\nikinci fıkraların (a) bentleri hariç, bu madde hükümleri uygulanmaz. (5) (Ek:\nRG-15/7/2018-30479-CK-4/800 md.) Rektörler, (…) [6] profesörlük yapanlar arasından\natanır. (6) (Ek:\nRG-15/7/2018-30479-CK-4/800 md.) Mesleğe özel yarışma sınavı ile girilen\nkadro, pozisyon ve görevlerde ikinci fıkranın (c) bendi hükümleri uygulanmaz. (7) (Ek:\nRG-13/9/2018-30534-CK-17/3 md.) TÜBİTAK Yönetim Kurulu üyeliklerine\nyapılacak atamalarda ikinci fıkranın (c) bendi hükmü uygulanmaz.. (8) (Ek:RG-13/12/2018-30624-C.K.-23/11\nmd.) Türkiye Uzay Ajansı Başkan Yardımcılıkları ve Yönetim Kurulu\nüyeliklerine yapılacak atamalarda ikinci fıkranın (c) bendi hükmü uygulanmaz. (9) (Ek:RG-18/9/2020-31248-C.K.-67/5\nmd.) Vakıflar Meclisi üyeliklerine yapılacak atamalarda iki üye için ikinci\nfıkranın (c) bendi hükmü uygulanmaz. Görev\nsüresi MADDE 4 - (1) Bu Cumhurbaşkanlığı\nKararnamesine ekli (I) sayılı cetvelde yer alanların görev süresi, atandıkları\ntarihte görevde bulunan Cumhurbaşkanının görev süresini geçemez. Cumhurbaşkanının\ngörevi sona erdiğinde, bunların görevi de sona erer. Ancak bunlar, yerlerine\natama yapılıncaya kadar görevlerine devam eder. Görev süreleri sona erenler,\nyeniden atanabilir. Bunlar, görev süreleri sona ermeden de Cumhurbaşkanınca\ngörevden alınabilir. Sözleşme MADDE 5 - (1) Bu Cumhurbaşkanlığı\nKararnamesine ekli (I) sayılı cetvelde yer alan kadro, pozisyon ve görevlere\natananlar, atandıkları kadro, pozisyon ve görevlerde (…) [7] sözleşmeli olarak da\nçalıştırılabilir. (2) Birinci\nfıkrada belirtilenlerin hizmet sözleşmelerini, idare adına imzalayacaklar\nCumhurbaşkanınca belirlenir. (3) (İptal:\nAnayasa Mahkemesinin 11/10/2023 Tarihli ve E: 2018/120, K: 2023/171 Sayılı\nKararı ile.) (4) Sözleşme\nsüresi, üst kademe kamu yöneticisinin görev süresi ile sınırlıdır. (5) Görev\nsüresi sona eren veya görevden alınan üst kademe kamu yöneticisinin görevi ile\nilişiği kesilir ve sözleşmesi feshedilmiş sayılır. Görevleri\nsona erenler ve görevden alınanlar MADDE 6 - (1) (İptal birinci cümle: Anayasa Mahkemesinin\n11/10/2023 Tarihli ve E: 2018/120, K: 2023/171 Sayılı Kararı ile.) (Mülga\nikinci cümle:RG-31/8/2024-32648-CK-162/2 md.) (2) (Mülga:RG-18/9/2020-31248-C.K.-67/6\nmd.) (3) Üst kademe kamu yöneticisi kadro, pozisyon ve görevlerine kamu\ngörevlileri arasından atananlardan görev süresi sona eren veya en az bir yıl\ngörev yaptıktan sonra görevden alınanlardan, görev sürelerinin sona erdiği veya\ngörevden alındıkları tarih itibarıyla emeklilik aylığı bağlanmasına hak\nkazanmış olmaları şartıyla, yaş haddini beklemeksizin emekli olmaları durumunda\nemeklilik ikramiyeleri; a) Yaş\nhaddinden emekliliğine en fazla üç yıl kalmış olanlara yüzde otuz, b) Yaş\nhaddinden emekliliğine üç yıldan çok, altı yıldan az (altı yıl dâhil) kalmış\nolanlara yüzde kırk, c) Yaş haddinden\nemekliliğine altı yıldan fazla kalmış olanlara yüzde elli fazlasıyla ödenir, bu\ntutar Cumhurbaşkanı tarafından bir katına kadar arttırılabilir. (4) (Mülga:RG-31/8/2024-32648-CK-162/2\nmd.) (5) (Mülga:RG-31/8/2024-32648-CK-162/2\nmd.) (6) (Ek:\nRG-13/9/2018-30534–C.K.-17/3 md.) (Mülga:RG-18/9/2020-31248-C.K.-67/6\nmd.) (7) (Mülga:RG-31/8/2024-32648-CK-162/2\nmd.) Süreli Görevler MADDE 7 - (1) 4 üncü madde hükümleri bu Cumhurbaşkanlığı Kararnamesine\nekli (III) sayılı cetvelde yer alanlar hakkında uygulanmaz. Bunların görev\nsüreleri ekli (III) sayılı cetvelde gösterilmiştir. İKİNCİ BÖLÜM Türk\nSilahlı Kuvvetleri Personeli Terfi\nzamanı MADDE 8 - (1) Muvazzaf subayların\nterfileri her yıl 30 Ağustos Zafer Bayramı günü yapılır. Bu tarih Cumhurbaşkanı\ntarafından farklı bir tarih olarak belirlenebilir. Subaylığa\nnasıp, terfi ve atama MADDE 9 - (1) (Ek birinci\ncümle: RG-15/7/2018-30479 - CK-4/800 md.) Asteğmen-albay rütbeleri arasında\nrütbe terfileri, bakan tarafından yapılır. Albaylıktan tuğgeneral/tuğamiral rütbelerine\nterfiler ile general ve amirallikte bir üst rütbeye terfiler ve atamalar\nCumhurbaşkanınca yapılır. (2) Kuvvet\nKomutanlarının görev süresi iki yıldır. Bu süre, birer yıllık sürelerle yaş\nhaddine kadar uzatılabilir. Görevdeki kalış sürelerinin tespitinde, atanmış\nbulundukları yılın 30 Ağustos tarihi esas alınır. (3)\nGenelkurmay Başkanı, orgeneral-oramiraller arasından atanır. Genelkurmay\nBaşkanının görev süresi 4 yıldır. (Ek cümle:RG-4/8/2022-31913\nMükerrer-C.K-108/1 md.) Bu süre, birer yıllık sürelerle Cumhurbaşkanınca\nyaş haddine kadar uzatılabilir. Görevdeki kalış süresinin tespitinde, atanmış\nbulunduğu yılın 30 Ağustos tarihi esas alınır. ÜÇÜNCÜ\nBÖLÜM İçişleri\nBakanlığı Jandarma Genel Komutanlığı ve Sahil\nGüvenlik Komutanlığı Personeli Terfi zamanı MADDE 10 - (1) Muvazzaf subayların\nterfileri her yıl 30 Ağustos Zafer Bayramı günü yapılır. (Ek cümle:\nRG-15/7/2018-30479 – CK-4/800 md.) Bu tarih Cumhurbaşkanı tarafından farklı\nbir tarih olarak belirlenebilir. Subaylığa\nnasıp, terfi ve atama MADDE 11 - (1) Jandarma Genel\nKomutanı generaller arasından Cumhurbaşkanı tarafından atanır. (2) Sahil\nGüvenlik Komutanı amiraller arasından Cumhurbaşkanı tarafından atanır. (3) (Ek\nbirinci cümle: RG-15/7/2018-30479 – CK-4/800 md.) Astsubaylığa ve subaylığa\nterfiler bakan tarafından yapılır. Albaylıktan tuğgeneral/tuğamiral rütbelerine\nterfiler ile general ve amirallikte bir üst rütbeye terfiler ve atamalar\nCumhurbaşkanının onayı ile yapılır. (4) Jandarma\nGenel Komutanı Yardımcıları, bölge jandarma komutanları ve il jandarma\nkomutanları Cumhurbaşkanının onayı ile atanır. (5) Sahil\nGüvenlik komutan yardımcıları, Sahil Güvenlik bölge komutanları\nCumhurbaşkanının onayı ile atanır. Uygulanmayacak\nhükümler MADDE 12 - (İptal\nmadde: Anayasa Mahkemesinin 11/10/2023 Tarihli ve E: 2018/120, K: 2023/171\nSayılı Kararı ile.) Tereddütlerin\ngiderilmesi MADDE 13- (1) Bu Cumhurbaşkanlığı\nKararnamesinin uygulanmasında ortaya çıkabilecek tereddütleri gidermeye\nCumhurbaşkanı yetkilidir. Mevcut üst kademe yöneticileri GEÇİCİ MADDE 1- (İptal madde: Anayasa Mahkemesinin 11/10/2023\nTarihli ve E: 2018/120, K: 2023/171 Sayılı Kararı ile.) Yürürlük MADDE 14 - (1) Bu Cumhurbaşkanlığı kararnamesi yayımı tarihinde yürürlüğe\ngirer. Yürütme MADDE 15 - (1) Bu Cumhurbaşkanlığı Kararnamesi hükümlerini Cumhurbaşkanı\nyürütür. 3 SAYILI CUMHURBAŞKANLIĞI\nKARARNAMESİNE İŞLENEMEYEN HÜKÜMLER 1- 10/1/2019\ntarihli ve 30651 sayılı Resmi Gazete’de yayımlanan 27 sayılı Cumhurbaşkanlığı\nKararnamesinin Geçici 1 inci maddesinin birinci fıkrası: (1) Bu maddenin yürürlüğe girdiği tarihte, a) Adalet\nBakanlığında; Yayın İşleri Dairesi Başkanı ve Teknik İşler Dairesi Başkanı, b) Çevre ve\nŞehircilik Bakanlığında; I. Hukuk Müşaviri, c) Dışişleri\nBakanlığında; Personel Dairesi Başkanı, Destek Hizmetleri Dairesi\nBaşkanı,  Bilgi İşlem Dairesi Başkanı ve I. Hukuk Müşaviri, ç) İçişleri\nBakanlığında; I. Hukuk Müşaviri, d) Kültür ve\nTurizm Bakanlığında; I. Hukuk Müşaviri, e) Milli\nSavunma Bakanlığında; I. Hukuk Müşaviri, f) Sağlık\nBakanlığında; Denetim Hizmetleri Başkanı, I. Hukuk Müşaviri, g) Tarım ve\nOrman Bakanlığında; I. Hukuk Müşaviri, ğ) Ticaret\nBakanlığında; Risk Yönetimi ve Kontrol Genel Müdürü, Esnaf ve Sanatkârlar\nGenel Müdürü, Kooperatifçilik Genel Müdürü, Tasfiye Hizmetleri Genel\nMüdürü ve Anlaşmalar Genel Müdürü, h) Ulaştırma\nve Altyapı Bakanlığında; I. Hukuk Müşaviri, kadrolarında\nveya görevlerinde bulunanların görevleri başkaca hiçbir işleme gerek\nkalmaksızın sona erer (…) [8] . (İptal ikinci cümle:Anayasa\nMahkemesinin 28/12/2023 Tarihli ve E: 2019/30, K: 2023/227 Sayılı Kararı .) 2 - 7/8/2019 tarihli\nve 30855 sayılı Resmî Gazete’ de yayımlanan 43 sayılı Cumhurbaşkanlığı\nKararnamesinin Geçici 1 inci maddesi: GEÇİCİ\nMADDE 1- (Değişik ibare: RG-18/4/2020-31103-CK-60/21 md.) (…) [9] durumlarına uygun hazine ve maliye başmüfettişi,\nhazine ve maliye müfettişi ya da hazine ve maliye müfettiş yardımcısı\nkadrolarına doğrudan Hazine ve Maliye Bakanınca atanabilirler. Bu şekilde\natanacakların sayısı (Değişik ibare: RG-18/4/2020-31103-CK-60/21 md.) hazine\nve maliye başmüfettişi, hazine ve maliye müfettişi ya da hazine ve maliye\nmüfettiş yardımcısı kadro sayısının yüzde ellisini geçemez. Bunların önceki\nkadrolarında geçirdikleri süreler atandıkları kadrolarda geçmiş sayılır. (Ek\ncümle: RG-18/4/2020-31103-CK-60/21 md.) Bu şekilde atananların, önceki\nkurumlarında ihraz ettikleri yeterlikleri Hazine ve Maliye Bakanlığı Teftiş\nBaşkanlığında ihraz edilmiş sayılır. 3 - 26/11/2019 tarihli ve 30960 sayılı Resmi Gazete’de\nyayımlanan 53 sayılı Cumhurbaşkanlığı Kararnamesinin Geçici 1 inci maddesinin\nbirinci fıkrası: (1) Bu\nmaddenin yürürlüğe girdiği tarihte, Aile, Çalışma ve Sosyal Hizmetler\nBakanlığında Personel Dairesi Başkanı kadrosunda bulunan personelin görevi\nbaşkaca bir işleme gerek kalmaksızın sona erer ve hakkında 3 sayılı Üst Kademe\nKamu Yöneticileri ile Kamu Kurum ve Kuruluşlarında Atama Usûllerine Dair\nCumhurbaşkanlığı Kararnamesinin 6 ncı maddesi hükümlerine göre işlem tesis\nedilir. 4 - 17/1/2020 tarihli\nve 31011 sayılı Resmi Gazete’de yayımlanan 56 sayılı Cumhurbaşkanlığı\nKararnamesinin Geçici 1 inci maddesinin birinci ve ikinci fıkraları: (1) Bu\nmaddenin yürürlüğe girdiği tarihte, Ulaştırma ve Altyapı Bakanlığında; Karayolu\nDüzenleme Genel Müdürü ile Tehlikeli Mal ve Kombine Taşımacılık Düzenleme Genel\nMüdürü kadrolarında bulunanlar ile kaldırılan birimlerin Genel Müdür Yardımcısı\nkadrolarında bulunanların görevleri başkaca bir işleme gerek kalmaksızın sona\nerer. Bunlar hakkında 3 sayılı Üst Kademe Kamu Yöneticileri ile Kamu Kurum ve\nKuruluşlarında Atama Usûllerine Dair Cumhurbaşkanlığı Kararnamesinin 6 ncı\nmaddesi hükümlerine göre işlem tesis edilir. 2/7/2018 tarihli ve 703 sayılı\nKanun Hükmünde Kararnamenin geçici 1 inci maddesinin dördüncü fıkrası hükümleri\nsaklıdır. (2)\nMevzuatta bu\nCumhurbaşkanlığı Kararnamesi ile kaldırılan birimlere ve bunların\nyöneticilerine yapılan atıflar, kaldırılan birimlerin görevlerini\ndevralan birimlere ve yöneticilerine yapılmış sayılır. 5 - 8/4/2020 tarihli ve 31093\nsayılı Resmi Gazete’de yayımlanan 58 sayılı Cumhurbaşkanlığı Kararnamesinin\nGeçici 1 inci maddesi: GEÇİCİ\nMADDE 1- Bu\nmaddenin yürürlüğe girdiği tarihte Türkiye İstatistik Kurumu Daire Başkanı ve\nDestek Hizmetleri Daire Başkanı kadrolarında bulunanların görevleri başkaca bir\nişleme gerek kalmaksızın sona erer. Bunlar hakkında 3 sayılı Üst Kademe Kamu\nYöneticileri ile Kamu Kurum ve Kuruluşlarında Atama Usûllerine Dair\nCumhurbaşkanlığı Kararnamesinin 6 ncı maddesi hükümlerine göre işlem tesis\nedilir. 2/7/2018 tarihli ve 703 sayılı Kanun Hükmünde Kararnamenin geçici 1\ninci maddesinin dördüncü fıkrası hükümleri saklıdır. 6 - 14/4/2020 tarihli\nve 31099 sayılı Resmi Gazete’de yayımlanan 59 sayılı Cumhurbaşkanlığı\nKararnamesinin Geçici 1 inci maddesi: GEÇİCİ\nMADDE 1- Bu maddenin yürürlüğe girdiği tarihte, a) Sanayi ve\nTeknoloji Bakanlığında; Sanayi ve Verimlilik Genel Müdürü, Sanayi Ürünleri\nGüvenliği ve Denetimi Genel Müdürü, Personel Dairesi Başkanı ve Destek\nHizmetleri Dairesi Başkanı, b) Kültür ve\nTurizm Bakanlığında Personel Dairesi Başkanı, kadrolarında\nbulunanların görevleri başkaca bir işleme gerek kalmaksızın sona erer (…) [10] Mevzuatta bu\nCumhurbaşkanlığı Kararnamesi ile kaldırılan birimlere ve bunların\nyöneticilerine yapılan atıflar, kaldırılan birimlerin görevlerini devralan\nbirimlere ve yöneticilerine yapılmış sayılır. Bu Cumhurbaşkanlığı\nKararnamesi ile iptal edilen kadrolar hariç olmak üzere, bu Cumhurbaşkanlığı\nKararnamesi ile kaldırılan birimlere tahsisli kadro ve pozisyonların mevcutlu\nolarak ilgili Bakanlık merkez teşkilatı bünyesinde yer alan diğer birimlere\ndağıtılmasına ilgili Bakan yetkilidir. 7- 10/6/2020 tarihli ve\n31151 sayılı Resmi Gazete’de yayımlanan 64 sayılı Cumhurbaşkanlığı\nKararnamesinin Geçici 2 nci maddesinin birinci fıkrası: ( İptal: Anayasa Mahkemesinin\n30/11/2023 tarihli ve E.: 2020/66; K.: 2023/199 sayılı Kararı ile.) I SAYILI CETVEL DİYANET İŞLERİ BAŞKANI MİLLİ İSTİHBARAT TEŞKİLATI BAŞKANI MİLLİ GÜVENLİK KURULU GENEL SEKRETERİ DEVLET DENETLEME KURULU BAŞKAN VE ÜYELERİ SAVUNMA SANAYİİ BAŞKANI BAKAN YARDIMCILARI CUMHURBAŞKANLIĞI OFİS BAŞKANLARI CUMHURBAŞKANLIĞINA BAĞLI KURUM VE KURUL\n  BAŞKANLARI TÜRKİYE RADYO – TELEVİZYON KURUMU GENEL MÜDÜRÜ (Ek:RG-14/7/2021-31541-C.K-80/24 md.) TÜRKİYE RADYO –\n  TELEVİZYON KURUMU YÖNETİM KURULU BAŞKAN VE ÜYELERİ TÜRKİYE CUMHURİYET MERKEZ BANKASI BAŞKANI ÖZELLEŞTİRME İDARESİ BAŞKANI SAYIŞTAY BAŞSAVCISI VALİLER BÜYÜKELÇİLER, DAİMİ TEMSİLCİ/DELEGELER DÜZENLEYİCİ VE DENETLEYİCİ KURUMLAR BAŞKAN VE\n  ÜYELERİ  (RTÜK VE KİŞİSEL VERİLERİ KORUMA KURULUNUN TBMM’CE SEÇİLEN ÜYELERİ\n  HARİÇ) TASARRUF MEVDUATI SİGORTA FONU BAŞKAN VE\n  ÜYELERİ YÜKSEKÖĞRETİM KURULU ÜYELERİ İÇ DENETİM KOORDİNASYON KURULU ÜYELERİ (Mülga:RG-5/2/2019-30677-C.K.-29/2) YUNUS EMRE VAKFI MÜTEVELLİ HEYET ÜYELERİ TÜRKİYE İNSAN HAKLARI VE EŞİTLİK KURUMU BAŞKAN\n  VE ÜYELERİ REKTÖRLER (MİLLİ SAVUNMA VE TÜRK-JAPON BİLİM VE\n  TEKNOLOJİ ÜNİVERSİTESİ REKTÖRLERİ DAHİL) AFET VE ACİL DURUM YÖNETİMİ BAŞKANI (Ek: RG-9/6/2022-31861–C.K-103/20 md.) AFET VE ACİL DURUM\n  YÖNETİMİ BAŞKAN YARDIMCILARI (Ek: RG-9/6/2022-31861–C.K-103/20 md.) AFET VE ACİL DURUM\n  YÖNETİMİ BAŞKANLIĞI REHBERLİK VE DENETİM BAŞKANI GELİR İDARESİ BAŞKANI SOSYAL GÜVENLİK KURUMU BAŞKANI KÜÇÜK VE ORTA ÖLÇEKLİ\n  İŞLETMELERİ GELİŞTİRME VE DESTEKLEME İDARESİ BAŞKANI TÜRK İŞBİRLİĞİ VE KOORDİNASYON AJANSI BAŞKANI TÜRKİYE İSTATİSTİK KURUMU BAŞKANI YURTDIŞI TÜRKLER VE AKRABA TOPLULUKLAR BAŞKANI AKARYAKIT İKMAL VE NATO POL TESİSLERİ İŞLETME\n  BAŞKANI ATATÜRK KÜLTÜR, DİL VE TARİH YÜKSEK KURUMU\n  BAŞKANI (Mülga:RG-28/3/2020-31082-CK-57/18\n  md.) (Mülga:RG-28/3/2020-31082-CK-57/18 md.) BAKANLIKLARIN, TEFTİŞ KURULU, (Ek\n  İbare:RG-7/8/2019-30855-C.K.-43/21) TEFTİŞ , REHBERLİK VE TEFTİŞ,\n  REHBERLİK VE DENETİM, DENETİM HİZMETLERİ BAŞKANLARI İLE DİĞER KURUL\n  BAŞKANLARI DİYANET İŞLERİ BAŞKANLIĞI REHBERLİK VE TEFTİŞ\n  BAŞKANI SOSYAL GÜVENLİK KURUMU BAŞKANLIĞI REHBERLİK VE\n  TEFTİŞ BAŞKANI DIŞİŞLERİ BAKANLIĞI STRATEJİK ARAŞTIRMALAR\n  MERKEZİ BAŞKANI DİYANET İŞLERİ BAŞKAN YARDIMCILARI MİLLİ İSTİHBARAT TEŞKİLATI BAŞKAN YARDIMCILARI,\n  MİLLİ İSTİHBARAT TEŞKİLATI BAŞKANLIĞI BAŞKANLARI MİLLİ GÜVENLİK KURULU GENEL SEKRETER\n  YARDIMCILARI SAVUNMA SANAYİİ BAŞKAN YARDIMCILARI CUMHURBAŞKANLIĞINA BAĞLI KURUM VE KURUL BAŞKAN\n  YARDIMCILARI MERKEZ BANKASI BAŞKAN YARDIMCILARI DİN İŞLERİ YÜKSEK KURULU BAŞKANI (Ek:RG-25/8/2022-31934-CK-109/1 md.) DİYANET AKADEMİSİ\n  BAŞKANI MUSHAFLARI İNCELEME VE KIRAAT KURULU BAŞKANI TOPLU KONUT İDARESİ BAŞKANI ÇANAKKALE SAVAŞLARI VE GELİBOLU TARİHİ ALAN\n  BAŞKANI TÜRK PATENT VE MARKA KURUMU BAŞKANI (Mülga:RG-28/3/2020-31082-CK-57/18 md.) TÜRKİYE YAZMA ESERLER KURUMU BAŞKANI TÜRKİYE TIBBİ CİHAZ VE İLAÇ KURUMU BAŞKANI BÖLGE KALKINMA İDARESİ BAŞKANLARI ÖLÇME, SEÇME VE YERLEŞTİRME MERKEZİ BAŞKANI TARIM VE KIRSAL KALKINMAYI DESTEKLEME KURUMU\n  BAŞKANI TÜRKİYE BİLİMSEL VE TEKNOLOJİK ARAŞTIRMA KURUMU\n  BAŞKANI TÜRKİYE SAĞLIK ENSTİTÜLERİ BAŞKANI TÜRKİYE SU ENSTİTÜSÜ BAŞKANI ULAŞTIRMA, DENİZCİLİK VE HABERLEŞME\n  ARAŞTIRMALARI MERKEZİ BAŞKANI VERGİ DENETİM KURULU BAŞKANI GELİR İDARESİ BAŞKAN YARDIMCILARI TÜRK AKREDİTASYON KURUMU GENEL SEKRETERİ HELAL AKREDİTASYON KURUMU GENEL SEKRETERİ SOSYAL GÜVENLİK KURUMU BAŞKAN YARDIMCILARI ÖZELLEŞTİRME İDARESİ BAŞKAN YARDIMCILARI YURTDIŞI TÜRKLER VE AKRABA TOPLULUKLAR BAŞKAN\n  YARDIMCILARI GENEL MÜDÜRLER STRATEJİ GELİŞTİRME BAŞKANLARI HELAL AKREDİTASYON KURUMU YÖNETİM KURULU\n  BAŞKANI İLLER BANKASI GENEL MÜDÜRÜ BASIN İLAN KURUMU GENEL MÜDÜRÜ (Mülga:RG-5/2/2019-30677-C.K.-29/4) TÜRKİYE VARLIK FONU\n  YÖNETİM KURULU BAŞKANI, GENEL MÜDÜRÜ VE YÖNETİM KURULU ÜYELERİ ADLİ TIP KURUMU BAŞKANI AVRUPA BİRLİĞİ EĞİTİM VE GENÇLİK MERKEZİ\n  BAŞKANI TÜRKİYE’NİN TARAF OLDUĞU ULUSLARARASI\n  ANLAŞMALAR GEREĞİ KURULAN ÜNİVERSİTELERİN MÜTEVELLİ HEYETİ, YÖNETİM VE\n  DENETİM KURULU BAŞKAN VE ÜYELERİ (Ek:RG-13/12/2018-30624-C.K.-23/11 md.) TÜRKİYE UZAY AJANSI\n  BAŞKANI (Ek:RG-5/2/2019-30677-C.K.-29/5 md.) DİN İŞLERİ YÜKSEK\n  KURULU ÜYELERİ (Yeniden Düzenleme:RG-27/2/2025-32826-C.K-179/2\n  md.) TÜRKİYE\n  ADALET AKADEMİSİ BAŞKANI (Ek:RG-19/6/2019-30806-CK-39/14 md.) TÜRKİYE BİLİMLER\n  AKADEMİSİ BAŞKANI (Ek:RG-28/3/2020-31082-CK-57/18\n  md.) TÜRKİYE\n  ENERJİ, NÜKLEER VE MADEN ARAŞTIRMA KURUMU BAŞKANI (Ek:RG-28/3/2020-31082-CK-57/18\n  md.) TÜRKİYE\n  ENERJİ, NÜKLEER VE MADEN ARAŞTIRMA KURUMU BAŞKAN YARDIMCILARI (Ek:RG-29/10/2021-31643-C.K-85/40\n  md.) İKLİM DEĞİŞİKLİĞİ BAŞKANI (Ek:RG-29/10/2021-31643-C.K-85/40\n  md.) GÖÇ\n  İDARESİ BAŞKANI (Ek:RG-29/10/2021-31643-C.K-85/40\n  md.) GÖÇ\n  İDARESİ BAŞKAN YARDIMCILARI (Ek:RG-29/10/2021-31643-C.K-85/40\n  md.) GÖÇ\n  İDARESİ BAŞKANLIĞI REHBERLİK VE DENETİM BAŞKANI (Ek:RG-9/6/2022-31861-C.K-104/2\n  md.) KAPADOKYA\n  ALAN BAŞKANI (Ek:RG-9/11/2022-32008-CK-112/4\n  md.) ALEVİ-BEKTAŞİ\n  KÜLTÜR VE CEMEVİ BAŞKAN VE BAŞKAN YARDIMCILARI (Ek:RG-26/1/2023-32085-C.K-117/10\n  md.) ULUDAĞ\n  ALAN BAŞKANI (Ek:RG-16/10/2023-32341-C.K-153/8\n  md.) KENTSEL DÖNÜŞÜM BAŞKANI (Ek:RG-16/10/2023-32341-C.K-153/8\n  md.) KENTSEL DÖNÜŞÜM BAŞKAN YARDIMCILARI (Ek:RG-28/12/2024-32766-CK-176/9 md.) MİLLÎ EĞİTİM AKADEMİSİ\n  BAŞKANI II. SAYILI CETVEL DIŞİŞLERİ BAKANLIĞI TEFTİŞ KURULU ÜYELERİ DİPLOMASİ AKADEMİSİ BAŞKANI (Mülga:RG-5/2/2019-30677-C.K.-29/5) MUSHAFLARI İNCELEME VE KIRAAT KURULU ÜYELERİ HELAL AKREDİTASYON KURUMU YÖNETİM KURULU\n  ÜYELERİ (Mülga:RG-14/7/2021-31541-C.K-80/24 md.) TOPLU KONUT İDARESİ BAŞKAN YARDIMCILARI TÜRKİYE İSTATİSTİK KURUMU BAŞKAN YARDIMCILARI ATATÜRK KÜLTÜR, DİL VE TARİH YÜKSEK KURUMU\n  BAĞLI KURUM BAŞKANLARI (Mülga:RG-9/6/2022-31861-C.K-103/20 md.) SAYIŞTAY SAVCILARI BÖLGE KALKINMA İDARESİ BAŞKAN YARDIMCILARI TÜRK İŞBİRLİĞİ VE KOORDİNASYON AJANSI BAŞKAN\n  YARDIMCILARI POLİS AKADEMİSİ BAŞKANI ADLİ TIP KURUMU BAŞKAN\n  YARDIMCILARI, İHTİSAS KURULLARI BAŞKAN VE ÜYELERİ BAKANLIK DAİRE BAŞKANLARI BAKANLIK MÜFETTİŞLERİ (ADALET, MÜLKİYE, VERGİ\n  VE İŞ MÜFETTİŞLERİ DÂHİL) HAZİNE KONTROLÖRLERİ, (…) [11] , (…) [12] (Değişik satır:RG-31/8/2024-32648-CK-162/3 md.) CUMHURBAŞKANLIĞINA VE\n  BAKANLIKLARA BAĞLI VE İLGİLİ KURULUŞLARIN I. HUKUK MÜŞAVİRLERİ (…) [13] [14] ÇALIŞMA VE SOSYAL GÜVENLİK EĞİTİM ARAŞTIRMA\n  MERKEZİ BAŞKANI GENEL MÜDÜR YARDIMCILARI (BAĞLI, İLGİLİ,\n  İLİŞKİLİ KURULUŞLAR DÂHİL) GELİR İDARESİ DAİRE BAŞKANLARI SOSYAL GÜVENLİK KURUMU YÖNETİM KURULU ÜYELERİ\n  (3) TÜRKİYE TIBBİ CİHAZ VE İLAÇ KURUMU BAŞKAN\n  YARDIMCILARI TÜRK PATENT VE MARKA KURUMU BAŞKAN YARDIMCILARI\n  VE YÖNETİM KURULU ÜYELERİ (Mülga:RG-28/3/2020-31082-CK-57/18 md.) ADALET BAKANLIĞI TEFTİŞ KURULU BAŞKAN\n  YARDIMCILARI VERGİ DENETİM KURULU BAŞKAN YARDIMCILARI SPOR TOTO TEŞKİLAT BAŞKANI (Mülga:RG-11/1/2025-32779-C.K.-178/2 md.) İLLER BANKASI GENEL MÜDÜR YARDIMCILARI KAMU İKTİSADİ TEŞEBBÜSLERİ YÖNETİM KURULU\n  ÜYELERİ MİLLİ PİYANGO İDARESİ YÖNETİM KURULU ÜYELERİ KÜÇÜK VE ORTA ÖLÇEKLİ İŞLETMELERİ\n  GELİŞTİRME VE DESTEKLEME İDARESİ BAŞKAN YARDIMCILARI TÜRKİYE CUMHURİYET MERKEZ BANKASI PARA POLİTİKASI\n  KURULU ÜYESİ TÜRKİYE BİLİMSEL VE TEKNOLOJİK ARAŞTIRMA KURUMU\n  BAŞKAN YARDIMCILARI (Mülga:RG-19/6/2019-30806-CK-39/14 md.) TÜRKİYE İŞ KURUMU YÖNETİM KURULU ÜYELERİ (Mülga:RG-5/2/2019-30677-C.K.-29/6) (Mülga:RG-5/2/2019-30677-C.K.-29/7) (Mülga:RG-28/3/2020-31082-CK-57/18 md.) TÜRK AKREDİTASYON KURUMU GENEL SEKRETER\n  YARDIMCILARI (Mülga satır:RG-31/8/2024-32648-CK-162/3 md.) BAKANLIKLARDAKİ KURUL ÜYELERİ TÜRKİYE BİLİMSEL VE\n  TEKNOLOJİK ARAŞTIRMA KURUMU YÖNETİM KURULU ÜYELERİ VAKIFLAR MECLİSİ ÜYELERİ BÖLGE MÜDÜRLERİ (BAĞLI, İLGİLİ, İLİŞKİLİ\n  KURULUŞLAR DAHİL) DEFTERDARLAR BAKANLIK İL MÜDÜRLERİ İL EMNİYET MÜDÜRLERİ İL MÜFTÜLERİ (İptal satır:Anayasa\n  Mahkemesinin 1/2/2024 tarihli ve E.:2021/38; K.:2024/25 sayılı Kararı ile) (Mülga:RG-3/7/2024-32591-CK-161/12 md.) (Mülga:RG-30/6/2021-31527-CK-76/11 md.) VAKIFLAR GENEL MÜDÜRLÜĞÜ REHBERLİK VE TEFTİŞ\n  BAŞKANI (Ek:RG-13/12/2018-30624-C.K.-23/11\n  md.) TÜRKİYE UZAY AJANSI BAŞKAN YARDIMCILARI, TÜRKİYE UZAY AJANSI\n  YÖNETİM KURULU ÜYELERİ (Ek:RG-10/1/2019-30651-C.K.-27/106 md.) ULAŞIM EMNİYETİ\n  İNCELEME MERKEZİ BAŞKANI (Ek:RG-28/3/2020-31082-CK-57/18\n  md.) TÜRKİYE ENERJİ, NÜKLEER\n  VE MADEN ARAŞTIRMA KURUMU YÜRÜTME KURULU ÜYELERİ (Ek:RG-18/4/2020-31103-CK-60/19\n  md.) HAZİNE VE MALİYE BAKANLIĞI TEFTİŞ BAŞKAN YARDIMCILARI (Ek:RG-18/4/2020-31103-CK-60/19\n  md.) HAZİNE KONTROLÖRLERİ KURULU BAŞKAN YARDIMCILARI (Ek:RG-29/10/2021-31643-C.K-85/40\n  md.) İKLİM\n  DEĞİŞİKLİĞİ BAŞKAN YARDIMCILARI (Ek:RG-7/4/2022-31802-CK-98/14\n  md.) BÖLGE LİMAN BAŞKANLARI (Ek:RG-7/4/2022-31802-CK-98/14\n  md.) ULUSAL DENİZ EMNİYETİ BAŞKANI III SAYILI CETVEL KADRO/UNVAN/GÖREV GÖREV SÜRESİ DİYANET İŞLERİ BAŞKANI 4 YIL YÜKSEKÖĞRETİM KURULU ÜYELERİ 4 YIL REKTÖRLER 4 YIL ÖLÇME, SEÇME VE YERLEŞTİRME MERKEZİ BAŞKANI 4 YIL TÜRKİYE CUMHURİYET MERKEZ BANKASI BAŞKANI 4 YIL TÜRKİYE CUMHURİYET MERKEZ BANKASI BAŞKAN\n  YARDIMCILARI 4 YIL TÜRKİYE CUMHURİYET MERKEZ BANKASI PARA\n  POLİTİKASI ÜYESİ 4 YIL TÜRKİYE İSTATİSTİK KURUMU BAŞKANI 4 YIL TALİM VE TERBİYE KURULU BAŞKANI 4 YIL ATATÜRK KÜLTÜR, DİL VE TARİH YÜKSEK KURUMU\n  BAŞKANI 3 YIL TÜRKİYE BİLİMSEL VE TEKNOLOJİK ARAŞTIRMA KURUMU\n  BAŞKANI 4 YIL TÜRKİYE RADYO-TELEVİZYON KURUMU GENEL MÜDÜRÜ 4 YIL TÜRKİYE RADYO-TELEVİZYON KURUMU YÖNETİM KURULU\n  BAŞKAN VE ÜYELERİ [15] 4 YIL DÜZENLEYİCİ VE DENETLEYİCİ\n  KURUM BAŞKAN VE ÜYELERİ (RTÜK HARİÇ) 4 YIL TASARRUF MEVDUATI SİGORTA FONU BAŞKAN VE\n  ÜYELERİ 4 YIL TÜRKİYE İNSAN HAKLARI VE EŞİTLİK KURUMU BAŞKAN\n  VE ÜYELERİ 4 YIL İÇ DENETİM KOORDİNASYON KURULU ÜYELERİ 4 YIL YAZMA ESERLER KURUMU BAŞKANI 4 YIL ADLİ TIP KURUMU BAŞKANI 4 YIL TÜRKİYE SAĞLIK ENSTİTÜSÜ BAŞKANI 3 YIL SAYIŞTAY BAŞSAVCISI 4 YIL (Yeniden Düzenleme:RG-27/2/2025-32826-C.K-179/2\n  md.) TÜRKİYE ADALET AKADEMİSİ BAŞKANI 4 YIL (Ek:RG-19/6/2019-30806-CK-39/14\n  md.) TÜRKİYE BİLİMLER AKADEMİSİ BAŞKANI 4 YIL [16]  3\nSAYILI CUMHURBAŞKANLIĞI KARANAMESİNDE DEĞİŞİKLİK YAPAN CUMHURBAŞKANLIĞI\nKARARNAMELERİNE İLİŞKİN TABLO Değiştiren Cumhurbaşkanlığı Kararnamesinin 3 sayılı Cumhurbaşkanlığı Kararnamesinin değişen maddeleri Değişikliğin Yürürlüğe Giriş Tarihi Sayısı Resmî Gazete Tarihi 4 15/7/2018 3, 6, 9, 10, 11 15/7/2018 17 13/9/2018 2, 3, 6, 13/9/2018 23 13/12/2018 3, (I) Sayılı Cetvel, (II) Sayılı Cetvel, 13/12/2018 29 5/2/2019 3, (I) Sayılı Cetvel, (II) Sayılı Cetvel, 5/2/2019 34 2/5/2019 (I) Sayılı Cetvel, (III) Sayılı Cetvel 2/5/2019 39 19/6/2019 (I) Sayılı Cetvel, (II) Sayılı Cetvel, (III) Sayılı Cetvel 19/6/2019 43 7/8/2019 (I) Sayılı Cetvel 7/8/2019 47 18/10/2019 (II) Sayılı Cetvel 18/10/2019 57 28/3/2020 (I) Sayılı Cetvel, (II) Sayılı Cetvel 28/3/2020 60 18/4/2020 (II) Sayılı Cetvel 18/4/2020 67 18/9/2020 3, 6 18/9/2020 70 6/2/2021 (II) Sayılı Cetvel 6/2/2021 76 30/6/2021 (II) Sayılı Cetvel 30/6/2021 80 17/4/2021 (I) Sayılı Cetvel, (II) Sayılı Cetvel, (III) Sayılı Cetvel 17/4/2021 85 29/10/2021 (I) Sayılı Cetvel, (II) Sayılı Cetvel 29/10/2021 86 13/11/2021 (III) Sayılı Cetvel 13/11/2021 98 7/4/2022 (II) Sayılı Cetvel 7/4/2022 103 8/9/2022 (I) Sayılı Cetvel, (II) Sayılı Cetvel 9/6/2022 104 8/9/2022 (I) Sayılı Cetvel 9/6/2022 108 4/8/2022 9 4/8/2022 109 25/8/2022 (I) Sayılı Cetvel 25/8/2022 112 9/11/2022 (I) Sayılı Cetvel 9/11/2022 117 26/1/2023 (I) Sayılı Cetvel 26/1/2023 153 16/10/2023 (I) Sayılı Cetvel 16/10/2023 Anayasa Mahkemesinin 11/10/2023 Tarihli ve E: 2018/120, K:\n  2023/171 Sayılı Kararı 1/12/2023 2, 5, 12, Geçici Madde 1 1/12/2023 2, 3, 5,\n  6 Resmî\n  Gazete’de yayımlanmasından başlayarak dokuz ay sonra 1/9/2024 161 3/7/2024 (II) Sayılı Cetvel 1/9/2024 162 31/8/2024 2, 6, (II) Sayılı Cetvel 31/8/2024 176 28/12/2024 (I) Sayılı Cetvel 1/1/2025 178 11/1/2025 3, (II) Sayılı Cetvel 11/1/2025 Anayasa Mahkemesinin 28/12/2023 tarihli ve E.: 2019/72, K.:\n  2023/229 sayılı Kararı 28/2/2024 (I) Sayılı Cetvelde yer alan “Türkiye Adalet\n  Akademisi Başkanı” ve (III) Sayılı Cetvelde yer alan “Türkiye Adalet\n  Akademisi Başkanı” satırları Yayımlanmasından başlayarak bir yıl sonra (28/2/2025) 179 27/2/2025 (I) Sayılı Cetvel, (III) Sayılı Cetvel 28/2/2025 Anayasa Mahkemesinin 1/2/2024 tarihli ve E.:2021/38; K.:2024/25\n  sayılı Kararı ile 5/6/2024 (II) Sayılı Cetvel Yayımlanmasından\n  başlayarak dokuz ay sonra 5/3/2025 180 6/3/2025 2 6/3/2025 [1] 6/3/2025 tarihli ve 32833 sayılı Resmî Gazete’de\nyayımlanan 180 sayılı Cumhurbaşkanlığı Kararnamesinin 1 inci maddesiyle, bu\nmaddeye ikinci fıkrasından sonra gelmek üzere üçüncü fıkra eklenmiş ve sonraki\nfıkra buna göre teselsül ettirilmiştir. [2] 6/3/2025 tarihli ve 32833 sayılı Resmî Gazete’de\nyayımlanan 180 sayılı Cumhurbaşkanlığı Kararnamesinin 1 inci maddesiyle,\nbu fıkrada yer alan “görevlere Cumhurbaşkanı” ibaresi “görevler ile vali\nyardımcısı ve kaymakam kadrolarına Cumhurbaşkanı” şeklinde ve “Bu cetvellerde”\nibaresi “Bu fıkrada” şeklinde değiştirilmiştir. [3] Anayasa\nMahkemesinin 3/6/2025 Tarihli ve E: 2024/171, K: 2025/118 Sayılı Kararı ile bu\nfıkranın birinci cümlesinde yer alan \"...ve (II) sayılı...\" ibaresi\niptal edilmiştir. Kararın Resmî Gazete'de yayımlanmasından başlayarak altı ay\nsonra yürürlüğe gireceği (11/2/2026) hüküm altına alınmıştır. [4] 13/9/2018 tarihli ve 30534 sayılı Resmî Gazete’de yayımlanan 17 sayılı\nCumhurbaşkanlığı Kararnamesinin 3 üncü maddesiyle, bu fıkraya\n“hâlinde” ibaresinden sonra gelmek üzere “rektörler bakımından Yükseköğretim\nKurulu Başkanı, diğerleri bakımından” ibaresi eklenmiştir. [5] 5/2/2019 tarihli ve 30677 sayılı Resmi Gazete’de yayımlanan 29 sayılı\nCumhurbaşkanlığı Kararnamesinin  1 inci maddesi ile; bu bentte yer\nalan  ‘görevlerine’ ibaresi ‘görevleri ile kamu iktisadi teşebbüsleri\nyönetim kurulu üyeliklerine‘ şeklinde değiştirilmiştir. [6] 13/9/2018 tarihli ve 30534 sayılı Resmi Gazete’de yayımlanan 17 sayılı \nCumhurbaşkanlığı Kararnamesinin 3 üncü maddesi ile;   bu \nfıkrada yer alan “en az üç yıl” ibaresi madde metninden çıkarılmıştır. [7] Anayasa Mahkemesinin 11/10/2023 Tarihli ve E:\n2018/120, K: 2023/171 Sayılı Kararı ile bu bu fıkrada yer alan \"…657 sayılı Kanunun ve diğer\nkanunların sözleşmeli personel çalıştırılması hakkındaki hükümlerine bağlı\nolmaksızın ...\" ibaresi iptal\nedilmiştir. [8] Anayasa Mahkemesinin 28/12/2023 Tarihli ve E:\n2019/30, K: 2023/227 Sayılı Kararı ile bu fıkranın birinci cümlesinde yer alan\n“…ve haklarında 3 sayılı Üst Kademe Kamu Yöneticileri ile Kamu Kurum ve\nKuruluşlarında Atama Usûllerine Dair Cumhurbaşkanlığı Kararnamesinin 6 ncı\nmaddesi hükümlerine göre işlem tesis edilir.” kısmı iptal edilmiştir. [9] Anayasa Mahkemesi’nin 29/12/2022 tarihli ve E: 2020/54, K: 2022/165 sayılı\nKararı ile bu maddede yer alan “Hazine ve Maliye Bakanlığında vergi\nbaşmüfettişi, vergi müfettişi ve yeterlik sınavında başarı göstermiş olmak\nkaydıyla vergi müfettiş yardımcısı kadrolarında bulunanlardan uygun görülenler,\nvergi başmüfettişi ve vergi müfettişi unvanını ihraz etmiş olanlardan Hazine ve\nMaliye Bakanlığının merkez, bağlı, ilgili ve ilişkili kuruluşlarının\nkadrolarında bulunanlardan uygun görülenler, hazine kontrolörü kadrolarında\nbulunanlardan uygun görülenler ve 2/11/2011 tarihinden önce Hazine ve Maliye\nBakanlığında mesleğe stajyer kontrolör olarak başlayıp yeterlik sınavında\nbaşarı göstermiş olanlardan bu maddenin yürürlüğe girdiği tarihte Hazine ve\nMaliye Bakanlığı ile bağlı, ilgili ve ilişkili kuruluşlarının kadrolarında\nbulunanlardan uygun görülenler 31/12/2020 tarihine kadar (bu tarih dahil)” ibaresi\niptal edilmiştir. Bu Kararın Resmî Gazete’de yayımlanmasından başlayarak dokuz\nay sonra (27/4/2024) yürürlüğe gireceği hüküm altına alınmıştır. [10] Anayasa Mahkemesinin 27/12/2023\nTarihli ve E: 2020/52, K: 2023/223 Sayılı Kararı ile bu madde yer alan “ve\nhaklarında 3 sayılı Üst Kademe Kamu Yöneticileri ile Kamu Kurum ve\nKuruluşlarında Atama Usûllerine Dair Cumhurbaşkanlığı Kararnamesinin 6 ncı\nmaddesi hükümlerine göre işlem tesis edilir. 2/7/2018 tarihli ve 703 sayılı\nKanun Hükmünde Kararnamenin geçici 1 inci maddesinin dördüncü fıkrası hükümleri\nsaklıdır.” ibaresi iptal edilmiştir. Kararın Resmî Gazete’de yayımlanmasından\nbaşlayarak dokuz ay sonra (21/12/2024) yürürlüğe gireceği hüküm altına\nalınmıştır. [11] 18/10/2019 tarihli ve 30922 sayılı Resmi Gazete’de\nyayımlanan  47 sayılı Cumhurbaşkanlığı Kararnamesinin 20 nci maddesiyle bu\nsatırda yer alan “Sigorta Denetleme Uzmanları, Sigorta Denetleme Aktüerleri”\nibareleri yürürlükten kaldırılmıştır. [12] 18/10/2019 tarihli ve 30922 sayılı Resmi Gazete’de\nyayımlanan  47 sayılı Cumhurbaşkanlığı Kararnamesinin 20 nci maddesiyle bu\nsatırda yer alan “Sigorta Denetleme Uzmanları, Sigorta Denetleme Aktüerleri”\nibareleri yürürlükten kaldırılmıştır. [13] 11/1/2025 tarihli ve 32779 sayılı Resmi Gazete’de\nyayımlanan 178 sayılı Cumhurbaşkanlığı Kararnamesinin 2 nci maddesiyle bu\nsatırda yer alan “(KAMU İKTİSADİ TEŞEBBÜSLERİ HARİÇ)” ibaresi yürürlükten\nkaldırılmıştır. Anayasa Mahkemesinin 3/6/2025 Tarihli ve E: 2024/171,\nK: 2025/118 Sayılı Kararı ile bu düzenleme iptal edilmiştir. [14] Anayasa Mahkemesinin 3/6/2025 Tarihli ve\nE: 2024/171, K: 2025/118 Sayılı Kararı ile bu satır iptal edilmiştir. Kararın\nResmî Gazete'de yayımlanmasından başlayarak altı ay sonra yürürlüğe gireceği\n(11/2/2026) hüküm altına alınmıştır. [15] 14/7/2021 tarihli ve 31541 sayılı Resmî Gazete’de yayımlanan 80 sayılı\nCumhurbaşkanlığı Kararnamesinin 24 üncü maddesiyle bu satırda yer alan “TÜRKİYE\nRADYO-TELEVİZYON KURUMU YÖNETİM KURULU ÜYELERİ” ibaresi “TÜRKİYE\nRADYO-TELEVİZYON KURUMU YÖNETİM KURULU BAŞKAN VE ÜYELERİ” şeklinde\ndeğiştirilmiştir. [16] 13/11/2021 tarihli ve 31658 sayılı Resmî Gazete’de yayımlanan 86 sayılı\nCumhurbaşkanlığı Kararnamesinin 14 üncü maddesiyle bu satırda yer alan “3 YIL”\nibaresi “4 YIL” şeklinde değiştirilmiştir."},
{"url": "https://www.mevzuat.gov.tr/mevzuat?MevzuatNo=2&MevzuatTur=19&MevzuatTertip=5", "full_text": "GENEL KADRO VE USULÜ HAKKINDA CUMHURBAŞKANLIĞI KARARNAMESİ Cumhurbaşkanlığı\n  Kararnamesinin Sayısı : 2 Yayımlandığı\n  Resmî Gazetenin Tarihi - Sayısı : 10/7/2018\n  - 30474 Amaç MADDE 1 – (1) Bu Cumhurbaşkanlığı Kararnamesinin\namacı, kapsamında bulunan kamu kurum ve kuruluşlarına ait kadro ve pozisyonların\nihdası, iptali ve kullanılmasına dair esas ve usulleri düzenlemektir. Kapsam MADDE 2 – (1) Bu Cumhurbaşkanlığı Kararnamesi,\n10/12/2003 tarihli ve 5018 sayılı Kamu Malî Yönetimi ve Kontrol Kanununa ekli (I),\n(II) ve (IV) sayılı cetvellerde yer alan idareler ile bunlara bağlı döner sermayeli\nkuruluşlar, kanunlarla veya Cumhurbaşkanlığı Kararnameleriyle kurulan diğer idareler,\nfonlar ve kefalet sandıkları hakkında uygulanır. İstisnalar MADDE\n3 – (1) Bu Cumhurbaşkanlığı Kararnamesi hükümleri, Cumhurbaşkanlığı Genel\nSekreterliği, Türkiye Büyük Millet Meclisi Başkanlığı İdari Teşkilatı personelinin\nkadro ve pozisyonları ile milli güvenlik sebebiyle gizli kalması gereken kadro ve\npozisyonlar hakkında uygulanmaz. [1] Kadro ve pozisyon cetveli MADDE 4 – (1) Bu Cumhurbaşkanlığı Kararnamesi\nkapsamına giren kurum ve kuruluşların; a) 657 sayılı Kanuna tabi\nmemur kadroları ekli (I) sayılı cetvelde, b) Hâkimlik ve savcılık mesleklerinde\nbulunanlara ve bu mesleklerden sayılan görevlere ait kadroları (II) sayılı cetvelde, c) Öğretim elemanı kadroları\n(III) sayılı cetvelde, ç) Sözleşmeli personel pozisyonları\n(IV) sayılı cetvelde, d) İşçi kadroları (V) sayılı cetvelde, düzenlenir. Kadro ihdası MADDE 5 – (1) Bu Cumhurbaşkanlığı Kararnamesi\nkapsamına giren kurum ve kuruluşların kadroları Cumhurbaşkanlığı Kararnamesiyle\nihdas edilir. (2) (Mülga:RG-21/4/2021-31461-CK-73/41\nmd.) Kadroların dağılımı MADDE 6 – (1) Bu Cumhurbaşkanlığı Kararnamesine\neklenen kadroların, eklendikleri tarihten itibaren bir ay içinde ilgili kurum ve\nkuruluşlarca unvan, sınıf, derece ve adet belirtilmek suretiyle, yurtiçinde merkez,\ntaşra ve döner sermaye teşkilatlarında birimler itibariyle, yurtdışında ise toplam\nsayı olarak dağılımı yapılır. (2) (Değişik:RG-21/4/2021-31461-CK-73/42\nmd.) Birinci fıkraya göre yapılan kadro dağılımı incelenmek üzere kamu personeli\nbilgi sisteminin ilgili alanına kaydedilir. Kadrolar, bu dağılımların Cumhurbaşkanlığınca\nonaylanmasını müteakip kullanılabilir. Bu dağılımdan sonra kadrolarda yapılacak\nbirim değişikliklerinde de aynı usule uyulur. (3) Bu Cumhurbaşkanlığı Kararnamesine\neklenen (III) sayılı cetveldeki kadroların, eklendikleri tarihten itibaren bir ay\niçinde derece, unvan ve adet itibariyle, bir üniversite içinde ilgili anabilim dalları\narasında dağılımı, yükseköğretim kurumlarının görüşü alınarak Yükseköğretim Kurulu\ntarafından yapılır. Bu dağılım kamu personeli bilgi sisteminin bulunduğu kuruma\nbildirilir. Bu dağılımda sonradan yapılacak değişiklikler de aynı usule tabidir. [2] (4) İhdas edilen veya değiştirilen\nkadrolar, bunlara ilişkin dağılım cetvellerinin (… ) [3] onaylandığı tarihten itibaren geçerli olmak üzere kullanılır. Kadro değişikliği MADDE 7 – (1) Bu Cumhurbaşkanlığı Kararnamesi\nkapsamına giren kurum ve kuruluşlara verilmiş\nbulunan ve ekli cetvellerde gösterilen dolu kadrolarda derece değişikliği Cumhurbaşkanlığınca yapılır. (2) Kurum ve kuruluşlara verilmiş\nbulunan ve ekli cetvellerde gösterilen kadrolardan boş olanların; a) Hizmetlerin ifası için\nihtiyaç duyulan kadroların karşılanması amacıyla sınıf, unvan ve derecelerinin değiştirilmesi, b) İptali, Cumhurbaşkanlığına bağlı,\nilgili veya ilişkili kurum ve kuruluşun veya bakanlığın talepleri üzerine Cumhurbaşkanınca\nyapılır. (3) Bu değişiklik işlemleri\nher kurum için yılda en fazla iki defa yapılır. Sürekli işçi kadroları\nve sözleşmeli personel pozisyonları MADDE 8 – (1) Bu Cumhurbaşkanlığı Kararnamesi\nkapsamına giren kuruluşların, a) Atölye, şantiye, fabrika\nve çiftlik gibi işçi istihdamı zorunlu olan hizmet birimleri ile temizlik, koruma\nve güvenlik, bakım ve onarım gibi destek hizmetleri için Cumhurbaşkanınca sürekli\nişçi kadrosu ihdas edilebilir. b) (Değişik:RG-21/4/2021-31461-CK-73/43\nmd.) Sürekli işçi kadrolarına ilişkin birimler arası aktarmalar Cumhurbaşkanlığınca\nyapılır. c) Sürekli işçi kadrolarından\nboş olanların açıktan atama amacıyla kullanılması, ilgili mevzuatı uyarınca yükümlü\noldukları engelli ve eski hükümlü işçi atamaları ile sürekli işçiyken askerlik görevi\nsebebiyle kurumlarından ayrılanlardan muvazzaf askerlik hizmeti dönüşü göreve başlayacaklar\nhariç Cumhurbaşkanlığının iznine tâbidir. [4] (2) Bu Cumhurbaşkanlığı Kararnamesi\nkapsamına giren kuruluşların, a) Sözleşmeli personel pozisyonları;\nsayı, unvan, nitelik, sözleşme ücreti ve sürelerinin belirlenmesi suretiyle merkezde\ntoplam sayı olarak, taşrada ise bölge veya il bazında Cumhurbaşkanınca ihdas edilebilir. b) (Değişik:RG-21/4/2021-31461-CK-73/43\nmd.) Sözleşmeli personel pozisyonlarına ilişkin birimler arası aktarmalar Cumhurbaşkanlığınca\nyapılır. c) Sözleşmeli personel pozisyonlarından\nboş olanların açıktan alım amacıyla kullanılması, Cumhurbaşkanlığının iznine tâbidir. (Ek cümle: RG-6/2/2019-30678 - CK-31/1 md.) Yükseköğretim kurumlarının araştırma-geliştirme\nproje hizmetlerine ilişkin pozisyonlarda çalıştırılacaklar için açıktan alım izni\naranmaz. [5] (3) İhdas ve izin işlemleri\ntamamlanmaksızın sürekli işçi ve sözleşmeli personel çalıştırılamaz. (4) Boş kadro ve pozisyonlara\nyapılacak atamalar, atamanın yapıldığı tarihten itibaren bir ay içerisinde Strateji\nve Bütçe Başkanlığına bildirilir. [6] Kadro ve pozisyon unvanları MADDE 9 – (1) Bu Cumhurbaşkanlığı Kararnamesine\nekli cetvellerde yer almayan kadro ve pozisyon unvanları kullanılamaz. Kadro araştırmaları MADDE 10 – (Değişik:RG-21/4/2021-31461-CK-73/44\nmd.) (1) Cumhurbaşkanlığı, bu Cumhurbaşkanlığı\nKararnamesinin kapsamındaki kurumların kadro, pozisyon ve iş analizlerini yapar\nve gerekli standartları belirler. Açıktan ve nakil suretiyle\natama sayıları MADDE 11 – (1) Bu Cumhurbaşkanlığı Kararnamesi\nkapsamına giren kurum ve kuruluşlarının; memur ve öğretim elemanı kadrolarına açıktan\nveya diğer kurum ve kuruluşlardan nakil suretiyle yapabilecekleri yıllık atama sayısı,\nbu sayı sınırlamasına tabi tutulmayacak atamalar ile uygulamaya ilişkin hususlar,\nöğretim elemanları için Yükseköğretim Kurulunun görüşü alınmak suretiyle (…) [7] Cumhurbaşkanınca belirlenir. (2) Bu\nCumhurbaşkanlığı Kararnamesi kapsamına giren kurum ve kuruluşlarca 657 sayılı Kanunun\n59 uncu ve 92 nci maddeleri uyarınca yapılabilecek açıktan atamalar için Cumhurbaşkanlığından\nizin alınması zorunludur. [8] (3) (Mülga:RG-21/4/2021-31461-CK-73/45\nmd.) (4) (Ek:RG-13/9/2018-30534-CK-17/2\nmd.) Öğretim elemanı kadrolarına, devlet yükseköğretim kurumları bünyesindeki\nbirimler, önlisans, lisans ve lisansüstü programların sayısı, niteliği ve öğrenci\nsayıları ile yükseköğretim kurumunun eğitim-öğretim dışında yürüttüğü hizmetler\ndikkate alınarak Yükseköğretim Kurulunca çıkarılan norm kadro yönetmeliğine göre\nilgili devlet yükseköğretim kurumunca atama yapılır. Bildirim MADDE 12 - (1) Bu Cumhurbaşkanlığı Kararnamesinin\nkapsamına giren kurum ve kuruluşlar ile 5018 sayılı Kanuna ekli cetvellerde yer\nalan diğer kamu idareleri kadro ve pozisyonlarının dolu-boş durumları ile bunlarda\nmeydana gelen değişikliklere ilişkin bilgileri mart, haziran, eylül ve aralık aylarının\nson günleri itibarıyla düzenleyerek, anılan ayları izleyen ayın yirmisine kadar\nkamu personeli bilgi sistemine işlerler. [9] Yönetmelik ve tereddütlerin\ngiderilmesi MADDE 13 – (1) Bu Cumhurbaşkanlığı Kararnamesinin\nuygulanmasına, kadro ve pozisyon işlemlerinin elektronik ortamda yürütülmesine ilişkin\nusul ve esaslar ile diğer hususlar (…) [10] Cumhurbaşkanı tarafından çıkarılacak yönetmelikle\nbelirlenir. (2) (Değişik:RG-21/4/2021-31461-CK-73/47\nmd.) Cumhurbaşkanlığı, bu Cumhurbaşkanlığı Kararnamesinin uygulanmasını yönlendirir\nve ortaya çıkan tereddütleri giderir. Bazı kurum kadro ve pozisyonları MADDE 14 -(1) Türk Silahlı Kuvvetleri, Jandarma\nGenel Komutanlığı, Sahil Güvenlik Komutanlığı ile Jandarma ve Sahil Güvenlik Akademisinin\nekli (I), (IV) ve (V) sayılı cetvellerde düzenlenenler haricindeki personeli ile\nJandarma Hizmetleri Sınıfı ve Sahil Güvenlik Hizmetleri sınıfında yer alan personelinin\ngelecek yıla ilişkin kadro ve pozisyonları, bu Kararname hükümlerine tabi olmaksızın\niçinde bulunulan mali yılın kasım ayı sonuna kadar Cumhurbaşkanınca onaylanır. Atıflar MADDE 15 – (1) Diğer mevzuatta 13/12/1983 tarihli\nve 190 sayılı Genel Kadro ve Usulü Hakkında Kanun Hükmünde Kararname, 2/9/1983 tarihli\nve 78 sayılı Yükseköğretim Kurumları Öğretim Elemanlarının Kadroları Hakkında Kanun\nHükmünde Kararname ve 18/5/1929 tarihli ve 1453 sayılı Zabitan ve Askeri Memurların\nMaaşatı Hakkında Kanuna yapılmış olan atıflar bu Cumhurbaşkanlığı Kararnamesine\nyapılmış sayılır. EK MADDE 1- (Ek: RG-6/2/2019-30678 - CK-31/1 md.)\n(İptal madde: Anayasa Mahkemesinin 5/4/2023 Tarihli ve E: 2019/39, K: 2023/67\nSayılı Kararı ile.) Düzenleyici ve denetleyici\nkurumların sürekli işçi kadroları EK MADDE 2- (Ek:26/6/2019-41/1\nmd.) (1) 5018 sayılı Kanuna ekli\n(III) sayılı cetvelde yer alan kurum ve kuruluşların temizlik ile koruma ve güvenlik\nişlerini yürütmek için gerekli sürekli işçi kadrolarının ihdası, iptali ve kullanılmasına\ndair hususlar Cumhurbaşkanı kararıyla düzenlenir. EK MADDE 3 - (Ek:RG-26/12/2019-30990-CK-54/2 md.) (1) (İptal birinci ve ikinci\ncümle: Anayasa Mahkemesinin 13/12/2022 Tarihli ve E: 2020/28, K: 2022/156 Sayılı\nKararı ile.) (2) (İptal fıkra: Anayasa\nMahkemesinin 13/12/2022 Tarihli ve E: 2020/28, K: 2022/156 Sayılı Kararı ile.) GEÇİCİ MADDE 1 – (1) Bu Cumhurbaşkanlığı Kararnamesine\neklenmesi öngörülen cetveller ile cetvellerde yer alacak kadro ve pozisyonlar, bu\nCumhurbaşkanlığı Kararnamesi esas ve usullerine uygun olarak en geç altı ay içerisinde\nhazırlanır ve Cumhurbaşkanınca onaylanan kadro ve pozisyonlar bu Cumhurbaşkanlığı\nKararnamesinin eki sayılır. GEÇİCİ MADDE 2- (Ek: RG-13/9/2018-30534 - CK-17/2\nmd.) (1) Yükseköğretim\nKurulunca 11 inci maddenin dördüncü fıkrasına göre hazırlanacak norm kadro yönetmeliği\nbu maddenin yürürlüğe girdiği tarihten itibaren altmış gün içerisinde yürürlüğe\nkonulur. Yönetmelik yürürlüğe girinceye kadar yükseköğretim kurumları atama yetkisini\nyönetmeliğin yürürlüğe girmesini beklemeksizin kullanabilir. GEÇİCİ MADDE 3- (Ek: RG-9/1/2019-30650 Mükerrer -\nCK-26/1 md.) (1) Bu maddenin yayımı tarihi\nitibarıyla bu Cumhurbaşkanlığı Kararnamesi kapsamına giren kurum ve kuruluşların\nilgili mevzuat uyarınca yürürlükte olan kadro ve pozisyonlarından ekli (I), (II),\n(III), (IV) ve (V) sayılı cetvellerin kapsamına girenler bu cetvellerin ilgili bölümlerine\neklenmiştir. (2) 2/7/2018 tarihli ve 703\nsayılı Anayasada Yapılan Değişikliklere Uyum Sağlanması Amacıyla Bazı Kanun ve Kanun\nHükmünde Kararnamelerde Değişiklik Yapılması Hakkında Kanun Hükmünde Kararnamenin\n45 inci maddesinde belirtilen kadro ve pozisyonlardan 14 üncü madde kapsamına girmeyenler,\n1/1/2019 tarihinden itibaren geçerli olmak üzere bu Cumhurbaşkanlığı Kararnamesinin\neki cetvellerin ilgili bölümlerine eklenmiş sayılır. (3) (Ek:RG-30/10/2024-32707-CK-166/1\nmd.) Milli Savunma Bakanlığı, Milli Savunma Üniversitesi, Jandarma Genel\nKomutanlığı ve Sahil Güvenlik Komutanlığının ekli (I) sayılı cetvelde yer alan\nkadroları, bu fıkrayı ihdas eden Cumhurbaşkanlığı Kararnamesinin yürürlüğe\ngirdiği tarihten itibaren 3 ay içinde Cumhurbaşkanı kararıyla yeniden\ndüzenlenir. GEÇİCİ MADDE 4 - (Ek:RG-26/12/2019-30990-CK-54/2 md.) ( İptal madde:\nAnayasa Mahkemesinin 13/12/2022 Tarihli ve E: 2020/28, K: 2022/156 Sayılı Kararı\nile.) Yürürlük MADDE 16 – (1) Bu Cumhurbaşkanlığı Kararnamesi\nyayımı tarihinde yürürlüğe girer. Yürütme MADDE 17 – (1) Bu Cumhurbaşkanlığı Kararnamesi\nhükümlerini Cumhurbaşkanı yürütür. 2 SAYILI CUMHURBAŞKANLIĞI KARARNAMESİNE\nİŞLENEMEYEN HÜKÜMLER [11] 1- 4/8/2018 tarihli ve 30499 sayılı\nResmî Gazete’de yayımlanan 15 sayılı Cumhurbaşkanlığı Kararnamesinin 4 üncü maddesinin\nikinci fıkrası: (2) Çalışma, Sosyal Hizmetler\nve Aile Bakanlığına yapılan atamalar ile tahsis edilen kadrolar Aile, Çalışma ve\nSosyal Hizmetler Bakanlığına yapılmış ve tahsis edilmiş sayılır. 2- 13/9/2018 tarihli ve 30534 sayılı\nResmî Gazete’de yayımlanan 17 sayılı Cumhurbaşkanlığı Kararnamesinin 5 inci maddesi: MADDE\n5- İçişleri Bakanlığı merkez ve taşra teşkilatlarına ait ekli (1) ve (2) sayılı\nlistelerde yer alan kadrolar ihdas edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin ilgili bölümlerine eklenmiş ve ekli (3) ve (4) sayılı\nlistelerde yer alan kadrolar iptal edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin ilgili bölümlerinden çıkarılmıştır. 3- 9/11/2018 tarihli ve 30590 sayılı\nResmî Gazete’de yayımlanan 20 sayılı Cumhurbaşkanlığı Kararnamesinin 1 inci maddesi: MADDE 1- Ekli (1) sayılı listede yer alan kadrolar\nihdas edilerek 10/7/2018 tarihli ve 30474 sayılı Resmî Gazete’de yayımlanan 2 sayılı\nGenel Kadro ve Usulü Hakkında Cumhurbaşkanlığı Kararnamesinin eki (I) sayılı Cetvelin\nDiyanet İşleri Başkanlığı bölümüne eklenmiştir. 4- 9/11/2018 tarihli ve 30590 sayılı Resmî\nGazete’de yayımlanan 21 sayılı Cumhurbaşkanlığı Kararnamesinin 2 nci maddesi: MADDE 2- Ekli (1) sayılı listede yer alan kadrolar\nihdas edilerek 10/7/2018 tarihli ve 30474 sayılı Resmî Gazete’de yayımlanan 2 sayılı\nGenel Kadro ve Usulü Hakkında Cumhurbaşkanlığı Kararnamenin eki (I) sayılı Cetvelin\nStrateji ve Bütçe Başkanlığına ait bölümüne eklenmiştir. 5- 13/11/2018 tarihli ve 30594 sayılı Resmî\nGazete’de yayımlanan 22 sayılı Cumhurbaşkanlığı Kararnamesinin 1 inci maddesi: MADDE 1- Ekli (1) sayılı listede yer alan kadrolar\nihdas edilerek 10/7/2018 tarihli ve 30474 sayılı Resmî Gazete’de yayımlanan 2 sayılı\nGenel Kadro ve Usulü Hakkında Cumhurbaşkanlığı Kararnamesinin eki (I) sayılı Cetvelin\nilgili bölümlerine eklenmiştir. 6- 10/1/2019 tarihli ve 30651 sayılı Resmî\nGazete’de yayımlanan 27 sayılı Cumhurbaşkanlığı Kararnamesinin 105 inci maddesi: MADDE 105 - Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki cetvellerin ilgili bölümlerinden çıkarılmış ve ekli (2) sayılı listede yer alan\nkadrolar ihdas edilerek 2 sayılı Cumhurbaşkanlığı Kararnamesinin eki cetvellerin\nilgili bölümlerine eklenmiştir. 7- 10/1/2019 tarihli ve 30651 sayılı Resmî\nGazete’de yayımlanan 27 sayılı Cumhurbaşkanlığı Kararnamesinin Geçici 1 inci maddesi: GEÇİCİ MADDE 1- (1) (10/7/2018 tarihli ve 30474 sayılı\nResmî Gazete’de yayımlanan 3 sayılı Cumhurbaşkanlığı Kararnamesi ile ilgili olup\nyerine işlenmiştir.) (2) 2 sayılı Genel Kadro ve\nUsulü Hakkında Cumhurbaşkanlığı Kararnamesinin eki (I) sayılı Cetvelin GENÇLİK VE\nSPOR BAKANLIĞI bölümünde yer alan “Başdenetçi” unvanlı kadrolar “Başmüfettiş” şeklinde,\n“Denetçi” unvanlı kadrolar “Müfettiş” şeklinde, “Denetçi Yardımcısı” unvanlı kadrolar\n“Müfettiş Yardımcısı” şeklinde değiştirilmiştir. (3) Bu maddenin yürürlüğe\ngirdiği tarihte Gençlik ve Spor Bakanlığında “Başdenetçi”, “Denetçi” ve “Denetçi\nYardımcısı” kadrolarında bulunanlar, kadro dereceleriyle durumlarına uygun “Başmüfettiş”,\n“Müfettiş” ve “Müfettiş Yardımcısı” kadrolarına başkaca bir işleme gerek kalmaksızın\natanmış sayılır. Bunların “Başdenetçi”, “Denetçi” ve “Denetçi Yardımcısı” kadrolarında\ngeçirdikleri süreler, “Başmüfettiş”, “Müfettiş” ve “Müfettiş Yardımcısı” kadrolarında\ngeçmiş sayılır. (4) 2 sayılı Genel Kadro ve\nUsulü Hakkında Cumhurbaşkanlığı Kararnamesinin eki (I) sayılı Cetvelin SAĞLIK BAKANLIĞI\nbölümünde yer alan “Sağlık Başdenetçisi” unvanlı kadrolar “Başmüfettiş” şeklinde,\n“Sağlık Denetçisi” unvanlı kadrolar “Müfettiş” şeklinde, “Denetçi Yardımcısı” unvanlı\nkadrolar “Müfettiş Yardımcısı” şeklinde değiştirilmiştir. (5) Bu maddenin yürürlüğe\ngirdiği tarihte Sağlık Bakanlığında “Sağlık Başdenetçisi”, “Sağlık Denetçisi” ve\n“Sağlık Denetçi Yardımcısı” kadrolarında bulunanlar, kadro dereceleriyle durumlarına\nuygun “Başmüfettiş”, “Müfettiş” ve “Müfettiş Yardımcısı” kadrolarına başkaca bir\nişleme gerek kalmaksızın atanmış sayılır. Bunların “Sağlık Başdenetçisi”, “Sağlık\nDenetçisi” ve “Sağlık Denetçi Yardımcısı” kadrolarında geçirdikleri süreler, “Başmüfettiş”,\n“Müfettiş” ve “Müfettiş Yardımcısı” kadrolarında geçmiş sayılır. (6)\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin TİCARET BAKANLIĞI bölümünde yer alan “Gümrük ve Ticaret Denetmeni” ile\n“Ürün Denetmeni” unvanlı kadrolar “Ticaret Denetmeni” şeklinde, “Gümrük ve Ticaret\nDenetmen Yardımcısı” ile “Ürün Denetmen Yardımcısı” unvanlı kadrolar “Ticaret Denetmen\nYardımcısı” şeklinde değiştirilmiştir. (7) Bu maddenin yürürlüğe\ngirdiği tarihte Ticaret Bakanlığında “Gümrük ve Ticaret Denetmeni”, “Gümrük ve Ticaret\nDenetmen Yardımcısı” ile “Ürün Denetmeni” ve “Ürün Denetmen Yardımcısı” kadrolarında\nbulunanlar, kadro dereceleriyle durumlarına uygun “Ticaret Denetmeni” ve “Ticaret\nDenetmen Yardımcısı” kadrolarına başkaca bir işleme gerek kalmaksızın atanmış sayılır.\nBunların “Gümrük ve Ticaret Denetmeni”, “Gümrük ve Ticaret Denetmen Yardımcısı”\nile “Ürün Denetmeni” ve “Ürün Denetmen Yardımcısı” kadrolarında geçirdikleri süreler\n“Ticaret Denetmeni” ve “Ticaret Denetmen Yardımcısı” kadrolarında geçmiş sayılır. (8) Mülga\nEkonomi Bakanlığında mesleğe stajyer kontrolör olarak başlayıp yetiştirilmeleri\nve yeterlikleri bu çerçevede gerçekleştirilenlerden kanun veya kanun hükmünde kararnameler\nile 657 sayılı Devlet Memurları Kanununun 36 ncı maddesinin “Ortak Hükümler” bölümünün\n(A) fıkrasının (11) numaralı bendinde sayılan uzman kadrolarına atanmış olanlardan\nhalen bu kadroda bulunanlar talep etmeleri halinde Ticaret Bakanlığında durumlarına\nuygun müfettiş kadrolarına atanır. Atama için uygun boş kadro bulunmaması halinde\nsöz konusu kadrolar başkaca bir işleme gerek kalmaksızın ihdas edilmiş ve 2 sayılı\nCumhurbaşkanlığı Kararnamesinin eki (I) sayılı Cetvelin ilgili bölümüne eklenmiş\nsayılır. 8- 5/2/2019 tarihli ve 30677 sayılı\nResmi Gazete’de yayımlanan 30 sayılı Cumhurbaşkanlığı Kararnamesinin 46 ncı maddesi\n: GEÇİCİ MADDE 1- 2 sayılı Cumhurbaşkanlığı Kararnamesinin\neki (I) sayılı Cetvelin; a)\nMADEN VE PETROL İŞLERİ GENEL MÜDÜRLÜĞÜ bölümünde yer alan “Denetim Hizmetleri Başkanı” unvanlı kadro “Teftiş Kurulu Başkanı” şeklinde, “Maden\nve Petrol İşleri Denetçisi” unvanlı kadrolar “Müfettiş” şeklinde, “Maden ve Petrol\nİşleri Denetçi Yardımcısı” unvanlı kadrolar “Müfettiş Yardımcısı” şeklinde, b)\nNADİR TOPRAK ELEMENTLERİ ARAŞTIRMA ENSTİTÜSÜ bölümünde yer alan “uzman” unvanlı\nkadrolar “Nadir Toprak Elementleri Uzmanı” şeklinde, “uzman yardımcısı” unvanlı\nkadrolar “Nadir Toprak Elementleri Uzman Yardımcısı” şeklinde, c)\nTÜRKİYE HUDUT VE SAHİLLER SAĞLIK GENEL MÜDÜRLÜĞÜ bölümünde yer alan “Sağlık Denetçisi”\nunvanlı kadrolar “Müfettiş” şeklinde, ç)\nTÜRKİYE İLAÇ VE TIBBÎ CİHAZ KURUMU bölümünde yer alan “Sağlık Başdenetçisi” unvanlı\nkadrolar “Başmüfettiş” şeklinde, “Sağlık Denetçisi” unvanlı kadrolar “Müfettiş”\nşeklinde, “Sağlık Denetçi Yardımcısı” unvanlı kadrolar “Müfettiş Yardımcısı” şeklinde, değiştirilmiştir. Bu maddenin\nyürürlüğe girdiği tarihte Türkiye İlaç ve Tıbbî Cihaz Kurumunda “Sağlık Başdenetçisi”,\n“Sağlık Denetçisi” ve “Sağlık Denetçi Yardımcısı” kadrolarında bulunanlar, kadro\ndereceleriyle durumlarına uygun “Başmüfettiş”, “Müfettiş” ve “Müfettiş Yardımcısı”\nkadrolarına başkaca bir işleme gerek kalmaksızın atanmış sayılır. Bunların “Sağlık\nBaşdenetçisi”, “Sağlık Denetçisi” ve “Sağlık Denetçi Yardımcısı” kadrolarında geçirdikleri\nsüreler, “Başmüfettiş”, “Müfettiş” ve “Müfettiş Yardımcısı” kadrolarında geçmiş\nsayılır. (9) Mevzuatta bu Cumhurbaşkanlığı\nKararnamesi ile kaldırılan birimlere ve bunların yöneticilerine yapılan atıflar\nyeni oluşturulan birimlere ve bunların yöneticilerine yapılmış sayılır. (10) Bu Cumhurbaşkanlığı Kararnamesi\nhükümleri uyarınca kadro unvanları değişenlerin önceki kadro unvanlarına ilişkin\nolarak mevzuatta yapılmış olan atıflar yeni kadro unvanlarına yapılmış sayılır. (11) Bu Cumhurbaşkanlığı Kararnamesi\nile yeni kurulan birimlerin teşkilatlanması tamamlanıncaya kadar, bu birimlere ait\ngörev ve yetkiler, bu Cumhurbaşkanlığı Kararnamesinin yürürlüğe girdiği tarihten\nönce görevli ve yetkili olan birimler tarafından yerine getirilir. (12) Bu Cumhurbaşkanlığı Kararnamesi\nile iptal edilen kadro unvanları hariç olmak üzere, bu Cumhurbaşkanlığı Kararnamesi\nile kapatılan birimlere tahsisli kadroların mevcutlu olarak ilgili Bakanlık merkez\nteşkilatı bünyesinde yer alan diğer birimlere dağıtılmasında ilgili Bakan yetkilidir. 9- 6/2/2019 tarihli ve 30678 sayılı\nResmî Gazete’de yayımlanan 31 sayılı Cumhurbaşkanlığı Kararnamesinin 1 inci maddesinin\nbirinci fıkrasının (c) bendi: c) Eki\n(I) sayılı Cetvelde yer alan Mübaşir unvanlı kadroların sınıfı Genel İdare Hizmetleri\nSınıfı olarak değiştirilmiştr. 10- 6/2/2019 tarihli\nve 30678 sayılı Resmî Gazete’de yayımlanan 31 sayılı Cumhurbaşkanlığı Kararnamesinin\n2 nci maddesi: MADDE 2 - Ekli (I) sayılı listede yer\nalan kadrolar ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki cetvellerin ilgili bölümlerine eklenmiş, ekli (2) sayılı listede\nyer alan kadrolar iptal edilerek anılan Cumhurbaşkanlığı Kararnamesinin eki (I)\nsayılı Cetvelin ilgili bölümünden çıkarılmıştır. 11- 13/4/2019 tarihli ve 30744 sayılı Resmî Gazete’de\nyayımlanan 2019/76 sayılı Cumhurbaşkanı Kararı: Bazı\nkamu kurum ve kuruluşlarına ait dolu ve boş kadrolarda ekli cetvellerde gösterildiği\nşekilde değişiklik yapılmasına 2 sayılı Genel Kadro Usulü Hakkında Cumhurbaşkanlığı\nKararnamesinin 7 nci maddesi uyarınca karar verilmiştir. 12- 18/4/2019 tarihli ve 30749 sayılı Resmî\nGazete’de yayımlanan 32 sayılı Cumhurbaşkanlığı Kararnamesinin 17 nci maddesi: MADDE 17- Ekli (1) sayılı listede yer alan kadro\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümünden çıkarılmış, ekli (2) sayılı listede yer\nalan kadrolar ihdas edilerek 2 sayılı Cumhurbaşkanlığı Kararnamesinin eki (I) sayılı\nCetvelin ilgili bölümlerine eklenmiştir. 13- 16/5/2019 tarihli ve 30776 sayılı Resmi\nGazete’de yayımlanan 37 sayılı Cumhurbaşkanlığı Kararnamesinin 9 uncu maddesi: GEÇİCİ MADDE 1- (1) Bu maddenin yürürlüğe girdiği tarihte,\nEnerji ve Tabii Kaynaklar Bakanlığında; Denetim Hizmetleri Başkanı, Dış İlişkiler\nve Uluslararası Projeler Genel Müdürü, Destek Hizmetleri Dairesi Başkanı kadrolarında\nbulunanların görevleri başkaca bir işleme gerek kalmaksızın sona erer ve haklarında\n3 sayılı Üst Kademe Kamu Yöneticileri ile Kamu Kurum ve Kuruluşlarında Atama Usûllerine\nDair Cumhurbaşkanlığı Kararnamesinin 6 ncı maddesi hükümlerine göre işlem tesis\nedilir. 2/7/2018 tarihli ve 703 sayılı Kanun Hükmünde Kararnamenin geçici 1 inci\nmaddesinin dördüncü fıkrası hükümleri saklıdır. (2) 2\nsayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin ENERJİ VE TABİİ KAYNAKLAR BAKANLIĞI bölümünde yer alan “Dış İlişkiler ve\nUluslararası Projeler Genel Müdürü” unvanlı kadro “Dış İlişkiler Genel Müdürü” şeklinde,\n“Nükleer Enerji Genel Müdürü” unvanlı kadro “Nükleer Enerji ve Uluslararası Projeler\nGenel Müdürü” şeklinde, “Başdenetçi” unvanlı kadrolar “Başmüfettiş” şeklinde, “Denetçi”\nunvanlı kadrolar “Müfettiş” şeklinde, “Denetçi Yardımcısı” unvanlı kadrolar “Müfettiş\nYardımcısı” şeklinde değiştirilmiştir. (3) Bu\nmaddenin yürürlüğe girdiği tarihte Enerji ve Tabii Kaynaklar Bakanlığında “Başdenetçi”,\n“Denetçi” ve “Denetçi Yardımcısı” kadrolarında bulunanlar, kadro dereceleriyle durumlarına\nuygun “Başmüfettiş”, “Müfettiş” ve “Müfettiş Yardımcısı” kadrolarına başkaca bir\nişleme gerek kalmaksızın atanmış sayılır. Bunların “Başdenetçi”, “Denetçi” ve “Denetçi\nYardımcısı” kadrolarında geçirdikleri süreler, “Başmüfettiş”, “Müfettiş” ve “Müfettiş\nYardımcısı” kadrolarında geçmiş sayılır. (4) Mevzuatta bu Cumhurbaşkanlığı\nKararnamesi ile kaldırılan birimlere ve bunların yöneticilerine yapılan atıflar\nyeni oluşturulan birimlere ve bunların yöneticilerine yapılmış sayılır. (5) Bu Cumhurbaşkanlığı Kararnamesi\nhükümleri uyarınca kadro unvanları değişenlerin önceki kadro unvanlarına ilişkin\nolarak mevzuatta yapılmış olan atıflar yeni kadro unvanlarına yapılmış sayılır. 14- 26/06/2019 tarihli ve 30313 Mükerrer sayılı\nResmî Gazete’de yayımlanan 2019/146 sayılı Cumhurbaşkanı Kararnamesi: Bazı yükseköğretim kurumları\nile yükseköğretim üst kuruluşlarının dolu ve boş kadrolarında ekli (1) ve (2) sayılı\nlistelerde gösterildiği şekilde değişiklik yapılmasına 2 sayılı Genel Kadro ve Usulü\nHakkında Cumhurbaşkanlığı Kararnamesinin 7 nci maddesi uyarınca karar verilmiştir. 15- 12/7/2019 tarihli ve 30829 sayılı Resmî Gazete’ de yayımlanan 42 sayılı Cumhurbaşkanlığı Kararnamesinin 1 inci maddesi: MADDE 1- Ekli listede yer alan kadrolar ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\ncetvelin ilgili bölümlerine eklenmiştir. 16- 27/7/2019 tarihli ve 30844 sayılı Resmî\nGazete ’de yayımlanan 2019/244 sayılı Cumhurbaşkanı Kararı: Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi gereğince karar verilmiştir. 17- 7/8/2019 tarihli ve 30855 sayılı Resmî\nGazete’ de yayımlanan 43 sayılı Cumhurbaşkanlığı Kararnamesinin 20 nci maddesi: MADDE 20- Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümünden çıkarılmış ve ekli (2) sayılı listede\nyer alan kadrolar ihdas edilerek 2 sayılı Cumhurbaşkanlığı Kararnamesinin eki (I)\nsayılı Cetvelin ilgili bölümüne eklenmiştir. 18- 12/9/2019 tarihli ve 30886 sayılı Resmî\nGazete’de yayımlanan 45 sayılı Cumhurbaşkanlığı Kararnamesinin 6 ncı maddesi: MADDE 6- Ekli (1) sayılı listede yer alan kadrolar\nihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvelin ilgili bölümüne\neklenmiştir. 19- 18/10/2019 tarihli ve 30922 sayılı Resmî Gazete’de yayımlanan 47 sayılı Cumhurbaşkanlığı\nKararnamesinin 20 inci maddesinin üçüncü fıkrası: (3) Ekli (1) sayılı listede\nyer alan kadrolar iptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin eki\n(I) sayılı Cetvelin Hazine ve Maliye Bakanlığına ait bölümünden çıkarılmıştır. 20- 22/11/2019 tarihli ve 30956 sayılı Resmî Gazete’de yayımlanan 52 sayılı Cumhurbaşkanlığı\nKararnamesinin 6 ncı maddesi: MADDE\n6- Ekli listede yer alan kadrolar ihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvele Türkiye Uzay Ajansı\nbölümü olarak eklenmiştir. 21- 26/11/2019 tarihli ve 30960 sayılı Resmî Gazete’de yayımlanan 53 sayılı Cumhurbaşkanlığı\nKararnamesinin 6 ncı maddesi: MADDE\n6- Ekli (1) sayılı listede yer alan kadro iptal edilerek 2 sayılı Genel Kadro\nve Usulü Hakkında Cumhurbaşkanlığı Kararnamesinin eki (I) sayılı Cetvelin Aile,\nÇalışma ve Sosyal Hizmetler Bakanlığı bölümünden çıkarılmış ve ekli (2) sayılı listede\nyer alan kadrolar ihdas edilerek 2 sayılı Cumhurbaşkanlığı Kararnamesinin eki (I)\nsayılı Cetvelin Aile, Çalışma ve Sosyal Hizmetler Bakanlığı bölümüne eklenmiştir. 22 - 26/11/2019 tarihli\nve 30960 sayılı Resmi Gazete’de yayımlanan 53 sayılı Cumhurbaşkanı Kararnamesinin\nGeçici 1 inci maddesinin dördüncü fıkrası: (4) Bu Cumhurbaşkanlığı Kararnamesi\nile iptal edilen kadro hariç olmak üzere, bu Cumhurbaşkanlığı Kararnamesi ile kapatılan\nPersonel Dairesi Başkanlığına tahsisli kadroların mevcutlu olarak Aile, Çalışma\nve Sosyal Hizmetler Bakanlığı merkez teşkilatı bünyesinde yer alan diğer birimlere\ndağıtılmasında Aile, Çalışma ve Sosyal Hizmetler Bakanı yetkilidir. 23 - 26/12/2019 tarihli ve 30990 sayılı Resmi\nGazete’de yayımlanan 55 sayılı Cumhurbaşkanı Kararnamesinin 5 inci maddesi: MADDE 5- Ekli listede yer alan kadrolar ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin ilgili bölümlerine eklenmiştir. 24- 26/12/2019 tarihli ve 30990 sayılı Resmî\nGazete’ de yayımlanan 2019/462 sayılı Cumhurbaşkanı Kararı: Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi gereğince karar verilmiştir. 25- 17/1/2020\ntarihli ve 31011 sayılı Resmî Gazete’ de yayımlanan 56 sayılı Cumhurbaşkanlığı Kararnamesinin\n12 nci maddesi: MADDE 12- Ekli (1) sayılı listede yer alan kadrolar iptal edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin Ulaştırma ve Altyapı Bakanlığına ait bölümünden çıkarılmış ve ekli (2)\nsayılı listede yer alan kadrolar ihdas edilerek 2 sayılı Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiştir. Mevzuatta Emniyet Genel\nMüdürlüğü İstihbarat Dairesi Başkanlığına ve İstihbarat Dairesi Başkanına yapılmış\natıflar sırasıyla Emniyet Genel Müdürlüğü İstihbarat Başkanlığına ve İstihbarat\nBaşkanına yapılmış sayılır. 26- 17/1/2020 tarihli ve 31011 sayılı Resmî Gazete’ de yayımlanan\n56 sayılı Cumhurbaşkanlığı Kararnamesinin Geçici 1 inci maddesinin üçüncü fıkrası: (3) Bu Cumhurbaşkanlığı Kararnamesi ile iptal edilen\nkadrolar hariç olmak üzere , bu Cumhurbaşkanlığı Kararnamesi ile kaldırılan birimlere\ntahsisli kadro ve pozisyonların mevcutlu olarak Ulaştırma ve Altyapı Bakanlığı merkez\nteşkilatı bünyesinde yer alan diğer birimlere dağıtılmasına Ulaştırma ve Altyapı\nBakanı yetkilidir. 27 - 7/2/2020\ntarihli ve 31032 sayılı Resmî Gazete’ de yayımlanan 2020/58 sayılı Cumhurbaşkanı\nKararı: Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi gereğince karar verilmiştir. 28 - 28/3/2020 tarihli 31082 sayılı\nResmî Gazete’ de yayımlanan 57 sayılı Cumhurbaşkanlığı Kararnamesinin 17 nci maddesi: MADDE 17- 2 sayılı Genel Kadro ve Usulü Hakkında\nCumhurbaşkanlığı Kararnamesinin eki (I), (IV) ve (V) sayılı cetvellerin Türkiye\nAtom Enerjisi Kurumu, Ulusal Bor Araştırma Enstitüsü ve Nadir Toprak Elementleri\nAraştırma Enstitüsü bölümleri personelin Kuruma devredildiği tarihte yürürlükten\nkaldırılmıştır. 29- 8/4/2020 tarihli 31093 sayılı Resmî\nGazete’ de yayımlanan 58 sayılı Cumhurbaşkanlığı Kararnamesinin 45 inci maddesi: MADDE 45- Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerinden çıkarılmış ve ekli (2) sayılı listede\nyer alan kadrolar ihdas edilerek 2 sayılı Cumhurbaşkanlığı Kararnamesinin eki (I)\nsayılı Cetvelin ilgili bölümlerine eklenmiştir. 30- 14/4/2020 tarihli ve 31099 sayılı\nsayılı Resmî Gazete’ de yayımlanan 59 sayılı Cumhurbaşkanlığı Kararnamesinin 23\nüncü maddesi: MADDE 23 - Ekli (1) sayılı listede yer alan\nkadrolar iptal edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin ilgili bölümlerinden çıkarılmış ve ekli (2)\nsayılı listede yer alan kadrolar ihdas edilerek 2 sayılı Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiştir. 31- 18/4/2020\ntarihli ve 31103 sayılı Resmî Gazete’ de yayımlanan 60 sayılı Cumhurbaşkanlığı Kararnamesinin\n20 nci maddesi: MADDE 20- Ekli listede yer alan kadrolar ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin ilgili bölümlerine eklenmiştir. 32- 10/6/2020\ntarihli ve 31151 sayılı Resmî Gazete’ de yayımlanan 63 sayılı Cumhurbaşkanlığı\nKararnamesinin 17 nci maddesi: [12] [13] MADDE\n17- (1) Ekli listede yer alan kadrolar ihdas edilerek 2 sayılı Genel Kadro\nve Usulü Hakkında Cumhurbaşkanlığı Kararnamesinin eki cetvellerin ilgili\nbölümlerine eklenmiştir. 33 - 10/6/2020\ntarihli ve 31151 sayılı Resmî Gazete’ de yayımlanan 64 sayılı Cumhurbaşkanlığı Kararnamesinin\n7 nci maddesi: MADDE 7- Ekli (1) sayılı listede yer alan kadro\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Aile, Çalışma ve Sosyal Hizmetler Bakanlığı bölümünden çıkarılmış\nve ekli (2) sayılı listede yer alan kadrolar ihdas edilerek 2 sayılı Cumhurbaşkanlığı\nKararnamesinin eki (I) sayılı Cetvelin Aile, Çalışma ve Sosyal Hizmetler Bakanlığı\nbölümüne eklenmiştir. 34 - 10/6/2020\ntarihli ve 31151 sayılı Resmî Gazete’ de yayımlanan 64 sayılı Cumhurbaşkanlığı Kararnamesinin\nGeçici 2 nci maddesinin ikinci ve üçüncü fıkraları: ( İptal: Anayasa Mahkemesinin\n30/11/2023 tarihli ve E.: 2020/66; K.: 2023/199 sayılı Kararı ile.) 35- 28/7/2020 tarihli ve 31199 sayılı Resmî Gazete’ de yayımlanan 65 sayılı Bazı\nYükseköğretim Kurumlarına Kadro İhdas Edilmesine İlişkin Cumhurbaşkanlığı Kararnamesinin\n1 inci maddesi: MADDE 1- Ekli (1) sayılı listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (III) sayılı Cetvelin ilgili bölümlerine eklenmiştir. [14] 36- 5/8/2020 tarihli ve 31204 sayılı Resmî Gazete ’de yayımlanan 2020/381 sayılı\nCumhurbaşkanı Kararı: Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi\ngereğince karar verilmiştir. 37 - 4/9/2020\ntarihli ve 31234 sayılı Resmî Gazete ’de yayımlanan 2020/418 sayılı Cumhurbaşkanı\nKararı: Bazı\nyükseköğretim kurumlarına ait dolu ve boş öğretim elemanı kadrolarında ekli listede\ngösterildiği şekilde değişiklik yapılmasına 2 sayılı Genel Kadro ve Usulü Hakkında\nCumhurbaşkanlığı Kararnamesinin 7 nci maddesi uyarınca karar verilmiştir. 38- 4/9/2020 tarihli ve 31234 sayılı\nResmî Gazete ’de yayımlanan 2020/419 sayılı Cumhurbaşkanı Kararı: Bazı yükseköğretim kurumları\nile yükseköğretim üst kuruluşlarına ait dolu ve boş memur kadrolarında ekli listede\ngösterildiği şekilde değişiklik yapılmasına 2 sayılı Genel Kadro ve Usulü Hakkında\nCumhurbaşkanlığı Kararnamesinin 7 nci maddesi uyarınca karar verilmiştir. 39 - 18/9/2020 tarihli ve 31248 sayılı\nResmî Gazete’ de yayımlanan 66 sayılı İletişim Başkanlığı Teşkilatı Hakkında Cumhurbaşkanlığı\nKararnamesinde Değişiklik Yapılmasına Dair Cumhurbaşkanlığı Kararnamesinin 15 inci\nmaddesi: MADDE 15- Ekli (1) sayılı listede\nyer alan kadrolar ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin İletişim Başkanlığı bölümüne eklenmiştir. 40 - 18/9/2020\ntarihli ve 31248 sayılı Resmî Gazete’ de yayımlanan 67 sayılı Bazı Cumhurbaşkanlığı\nKararnamelerinde Değişiklik Yapılması Hakkında Cumhurbaşkanlığı Kararnamesinin 15\ninci maddesi: MADDE 15-. Ekli listede yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Meteoroloji Genel Müdürlüğü bölümüne eklenmiştir. 41- 25/12/2020 tarihli ve 31345 sayılı Resmî\nGazete’de yayımlanan 2020/563 sayılı Cumhurbaşkanı Kararı: Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi\ngereğince karar verilmiştir. 42 - 25/12/2020 tarihli ve 31345 sayılı\nResmî Gazete’de yayımlanan 2020/564 sayılı Cumhurbaşkanı Kararı: Bazı\nyükseköğretim kuramlarına ait dolu ve boş öğretim elemanı kadrolarında ekli listede\ngösterildiği şekilde değişiklik yapılmasına 2 sayılı Genel Kadro ve Usulü Hakkında\nCumhurbaşkanlığı Kararnamesinin 7 nci maddesi uyarınca karar verilmiştir. 43- 25/12/2020 tarihli ve 31345 sayılı\nResmî Gazete’de yayımlanan 2020/565 sayılı Cumhurbaşkanı Kararı: Bazı\nyükseköğretim kurumlarına ait dolu ve boş memur kadrolarında ekli listede gösterildiği\nşekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi uyarınca karar verilmiştir. 44- 6/2/2021 tarihli ve 31387 sayılı\nResmî Gazete’ de yayımlanan 70 sayılı Cumhurbaşkanlığı Teşkilatı Hakkında Cumhurbaşkanlığı\nKararnamesi ile Bazı Cumhurbaşkanlığı Kararnamelerinde Değişiklik Yapılmasına Dair\nCumhurbaşkanlığı Kararnamesinin 24 üncü maddesi: [15] MADDE 24- Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerinden çıkarılmış ve ekli (2) sayılı listede\nyer alan kadrolar ihdas edilerek 2 sayılı Cumhurbaşkanlığı Kararnamesinin eki (I)\nsayılı Cetvelin ilgili bölümlerine eklenmiştir. 45- 6/2/2021 tarihli ve 31387 sayılı Resmî\nGazete’de yayımlanan 70 sayılı Cumhurbaşkanlığı Kararnamesinin Geçici 1 inci maddesi: GEÇİCİ MADDE 1- Bu maddenin yürürlüğe girdiği tarihte; a) Dışişleri Bakanlığında\nkaldırılan Yönetim Hizmetleri Genel Müdürlüğünde Genel Müdür ve Genel Müdür Yardımcısı\nkadrolarında bulunanların görevleri başkaca bir işleme gerek kalmaksızın sona ermiştir. b) Milli Eğitim Bakanlığında\nBilgi İşlem Dairesi Başkanı ve İnşaat ve Emlak Dairesi Başkanı kadrolarında bulunanların\ngörevleri başkaca bir işleme gerek kalmaksızın sona ermiştir. c) Milli Savunma Bakanlığında\nTeknik Hizmetler Dairesi Başkanının görevi başkaca bir işleme gerek kalmaksızın\nsona ermiştir. Mevzuatta bu Cumhurbaşkanlığı Kararnamesi ile kaldırılan birimlere\nve bunların yöneticilerine yapılan atıflar, kaldırılan birimlerin görevlerini devralan\nbirimlere ve bunların yöneticilerine yapılmış sayılır. 46 - 3/4/2021 tarihli ve 31443 sayılı Resmî\nGazete’de yayımlanan 72 sayılı Cumhurbaşkanlığı Kararnamesinin\n3 üncü maddesi: MADDE 3- Ekli listede yer alan kadrolar ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin Meteoroloji Genel Müdürlüğü bölümüne eklenmiştir. [16] 47- 21/4/2021 tarihli ve 31461 sayılı Resmî\nGazete’de yayımlanan 73 sayılı Cumhurbaşkanlığı Kararnamesinin\n52 nci maddesi: MADDE 52- (1)\nBu Cumhurbaşkanlığı Kararnamesinin geçici 1 inci maddesine göre devredilen kadro\nve pozisyonlar, 2 sayılı Genel Kadro ve Usulü Hakkında Cumhurbaşkanlığı Kararnamesinin\neki cetvellere ilgisine göre “AİLE VE SOSYAL HİZMETLER BAKANLIĞI” ve “ÇALIŞMA VE\nSOSYAL GÜVENLİK BAKANLIĞI” bölümleri olarak eklenmiştir. 2 sayılı Cumhurbaşkanlığı\nKararnamesinin eki cetvellerde yer alan mülga Aile, Çalışma ve Sosyal Hizmetler\nBakanlığına ait bölümler kadro ve pozisyonlarının geçici 1 inci maddeye göre devir\nişlemlerinin tamamlandığı tarih itibariyle yürürlükten kalkmış sayılır. (2) Ekli listede\nyer alan kadrolar ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin ilgili bölümlerine eklenmiştir . [17] 48- 21/4/2021 tarihli ve 31461 sayılı Resmî\nGazete’de yayımlanan 73 sayılı Cumhurbaşkanlığı Kararnamesinin\nGeçici 1 inci maddesi: GEÇİCİ MADDE\n1- (1) Bu\nmaddenin yürürlüğe girdiği tarihte mülga Aile, Çalışma ve Sosyal Hizmetler Bakanlığının\nBakan Yardımcısı, Bilgi Teknolojileri Genel Müdürü, Hukuk Hizmetleri Genel Müdürü,\nPersonel Genel Müdürü ve Strateji Geliştirme Başkanı kadrolarında bulunanların görevleri\nhiçbir işleme gerek kalmaksızın sona erer ve bunlar 375 sayılı Kanun Hükmünde Kararnamenin\nek 35 inci maddesine göre Çalışma ve Sosyal Güvenlik Bakanlığında bakanlık müşaviri\nunvanlı kadrolara atanmış sayılır. (2) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığı birimlerinde\nveya bu birimlere ilişkin servislerde/kuruluşlarda görev yapan (aylıksız izinde\nbulunanlar dâhil) personel, bu maddenin yürürlüğe girdiği tarih itibarıyla görev\nyapmakta oldukları birimlerin ve/veya bu birimlere verilmiş olan görevlerin bu Cumhurbaşkanlığı\nKararnamesi hükümlerine göre bünyesine dâhil olduğu veya bünyesinde düzenlendiği\nbakanlığa, birimlerinin merkez, taşra veya yurtdışı teşkilatında bulunması hususu\nesas alınmak suretiyle, mevcut statü, kadro ve pozisyonlarıyla birlikte devredilmiş\nsayılır. Ancak mülga Aile, Çalışma ve Sosyal Hizmetler Bakanlığı Bilgi Teknolojileri\nGenel Müdürlüğü, Hukuk Hizmetleri Genel Müdürlüğü, Personel Genel Müdürlüğü, üçüncü\nfıkra saklı kalmak kaydıyla Rehberlik ve Teftiş Başkanlığı, Strateji Geliştirme\nBaşkanlığı, Eğitim ve Yayın Dairesi Başkanlığı, Destek Hizmetleri Dairesi Başkanlığı,\nBasın ve Halkla İlişkiler Müşavirliği ve Özel Kalem Müdürlüğünde görev yapan personelin\nmevcut statü, kadro veya pozisyonlarıyla birlikte hangi bakanlığa devredilmiş sayılacağı\nAile ve Sosyal Hizmetler Bakanlığı ile Çalışma ve Sosyal Güvenlik Bakanlığı arasında\ndüzenlenen protokolle belirlenir. Bu maddenin yürürlüğe girdiği tarihte mülga Aile,\nÇalışma ve Sosyal Hizmetler Bakanlığı Çalışma Genel Müdürlüğünde görev yapan personel,\nbu Cumhurbaşkanlığı Kararnamesi ile Çalışma Genel Müdürlüğünün görevlerinde yapılan\ndeğişiklikler dikkate alınmaksızın, bu fıkraya göre Çalışma ve Sosyal Güvenlik Bakanlığına\ndevredilmiş sayılır. Bu fırkanın uygulanmasında, bu maddenin yürürlüğe girdiği tarihte\nbirimlerde geçici görev, görevlendirme veya vekâlet usulüyle çalışan personel için\nasıl görev yerleri/kadro veya pozisyonlarının bulunduğu birim esas alınır. (3) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığının Rehberlik\nve Teftiş Başkanlığında; a) Baş denetçi,\ndenetçi ve denetçi yardımcısı unvanlı kadrolarda bulunanların kadro unvanları sırasıyla\nbaşmüfettiş, müfettiş ve müfettiş yardımcısı unvanıyla değiştirilmiş ve bunlar kadrolarıyla\nbirlikte Aile ve Sosyal Hizmetler Bakanlığına, b) İş başmüfettişi,\niş müfettişi ve iş müfettiş yardımcısı unvanlı kadrolarda bulunanlar kadrolarıyla\nbirlikte Çalışma ve Sosyal Güvenlik Bakanlığına, devredilmiş sayılır. (4) İkinci fıkraya\ngöre devredilen personelden aile, çalışma ve sosyal hizmetler uzmanı ile aile, çalışma\nve sosyal hizmetler uzman yardımcılarının kadro unvanları, devredildikleri bakanlık\niçin düzenlenen aynı nitelikteki durumlarına uygun kadronun unvanıyla değiştirilmiş\nsayılır. Bunların ve üçüncü fıkraya göre başmüfettiş, müfettiş ve müfettiş yardımcısı\nunvanını alanların önceki kadro unvanlarında geçirdikleri süreler yeni kadro unvanlarında\ngeçmiş sayılır. (5) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığının yönetici\nkadrolarında veya diğer kamu kurum ve kuruluşlarının kadro ve pozisyonlarında bulunup\n657 sayılı Kanunun 36 ncı maddesinin “Ortak Hükümler” bölümünün (A) fıkrasının (11)\nnumaralı bendinde belirtilen unvanlı kadroları ihraz etmiş olanlardan ihraz ettikleri\nkadro unvanları bu maddeye göre değişenler, mülga Aile, Çalışma ve Sosyal Hizmetler\nBakanlığında son görev yaptıkları birime göre bu Cumhurbaşkanlığı Kararnamesi gereğince\nbelirlenen yeni kadro unvanını ihraz etmiş sayılır. Bunların önceki kadro unvanlarında\ngeçirdikleri süreler yeni kadro unvanlarında geçmiş sayılır. (6) Kadro ve pozisyon\nunvanları, bu Cumhurbaşkanlığı Kararnamesi ile düzenlenen birimlerinin adlarıyla\naynı olanlardan, birim adları değişmiş olanların kadro ve pozisyon unvanları aynı\nşekilde değişmiş sayılır. (7) Bu Cumhurbaşkanlığı\nKararnamesi hükümleri uyarınca kadro veya pozisyon unvanları değişen veya değişmiş\nsayılanların önceki kadro veya pozisyon unvanlarına ilişkin olarak mevzuatta yapılmış\nolan atıflar yeni kadro veya pozisyon unvanlarına yapılmış sayılır. (8) Bu maddenin\nyürürlüğe girdiği tarihte kadro veya pozisyonları mülga Aile, Çalışma ve Sosyal\nHizmetler Bakanlığında bulunan personelden, başka birimlerde ya da diğer kamu kurum\nve kuruluşunda görevli olanlar, görevlendirmeye ilişkin ilgili mevzuatında öngörülen\nsüre geçmemek üzere haklarında yeni bir işlem tesis edilinceye kadar mevcut görevlerine\ndevam eder. (9) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığında 657\nsayılı Kanunun 89 uncu maddesine göre ek ders ücreti karşılığı görevli olanlar Aile\nve Sosyal Hizmetler Bakanlığında mevcut görevlerine devam eder. (10) (İptal: Anayasa Mahkemesinin\n14/3/2024 Tarihli ve E: 2021/63, K: 2024/78 Sayılı Kararı ile.) (11) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığının personele\nilişkin tekemmül etmemiş her türlü sınavları, tekemmül etmiş olmakla birlikte ilgili\nkişinin atama işlemleri, ilgisine göre kişinin görev yapacağı birimin veya bu birimin\ngörevlerinin bünyesinde düzenlendiği bakanlık ya da personelin devredildiği bakanlık\ntarafından, sınav işlemlerinin başlatıldığı tarih itibarıyla yürürlükte bulunan\nmevzuat hükümlerine göre yeni bakanlığın veya birimin görev alanı dikkate alınarak\ntamamlanır. (12) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığı birimlerinin\ngörevlerinden dolayı yapılan işlem ya da taraf olunan sözleşmelerde bu birimlerin\nveya görevlerinin devredildiği bakanlık taraf olur. Mülga Aile, Çalışma ve Sosyal\nHizmetler Bakanlığının leh ve aleyhine açılmış olan davalar, başlatılmış olan takipler\nile başvurulan alternatif uyuşmazlık çözüm yolları mülga Aile, Çalışma ve Sosyal\nHizmetler Bakanlığının ilgili birimlerinin devredildiği bakanlık tarafından takip\nedilir ve sonuçlandırılır. (13) Bu maddenin yürürlük tarihi itibarıyla kurulan bakanlıklar ve birimlerine\nilişkin devir işlemleri tamamlanıncaya kadar, söz konusu bakanlık ve birimlerinde\nharcama yetkililiği ve gerçekleştirme görevliliği dâhil yürütülmesi gereken görev\nve hizmetler, mülga Aile, Çalışma ve Sosyal Hizmetler Bakanlığının ilgili birimleri\ntarafından mevcut personel eliyle yürütülmeye devam olunur. (14) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığının her\ntürlü taşınır, taşıt, araç, gereç ve malzeme, borç ve alacaklar, hak ve yükümlülükler,\nyazılı ve elektronik ortamdaki her türlü kayıtlar ve dokümanları; bunların bu maddenin\nyürürlüğe girdiği tarih itibarıyla tahsis edilmiş olduğu veya fiilen kullanıldığı\nbirimin ve/veya bu birime verilmiş olan görevlerin bu Cumhurbaşkanlığı kararnamesi\nhükümlerine göre bünyesinde düzenlendiği bakanlığa bu maddenin yürürlüğe girdiği\ntarih itibarıyla başka hiçbir işleme gerek kalmaksızın devredilmiş sayılır. Ancak\nmülga Aile, Çalışma ve Sosyal Hizmetler Bakanlığı Bilgi Teknolojileri Genel Müdürlüğü,\nHukuk Hizmetleri Genel Müdürlüğü, Personel Genel Müdürlüğü, Rehberlik ve Teftiş\nBaşkanlığı, Strateji Geliştirme Başkanlığı, Eğitim ve Yayın Dairesi Başkanlığı,\nDestek Hizmetleri Dairesi Başkanlığı, Basın ve Halkla İlişkiler Müşavirliği ve Özel\nKalem Müdürlüğüne bu maddenin yürürlüğe girdiği tarih itibarıyla tahsis edilmiş\nolan veya fiilen kullanılan her türlü taşınır, taşıt, araç, gereç ve malzeme, borç\nve alacaklar, hak ve yükümlülükler, yazılı ve elektronik ortamdaki her türlü kayıtlar\nve dokümanların hangi bakanlığa devredilmiş sayılacağı ile bu maddenin yürürlüğe\ngirdiği tarihte mülga Aile, Çalışma ve Sosyal Hizmetler Bakanlığına tahsis edilmiş\nveya fiilen kullanılan taşınmazların hangi bakanlığa tahsis edilmiş sayılacağı Aile\nve Sosyal Hizmetler Bakanlığı ile Çalışma ve Sosyal Güvenlik Bakanlığı arasında\ndüzenlenen protokolle belirlenir. (15) Bu maddenin\nyürürlüğe girdiği tarihte mülga Aile, Çalışma ve Sosyal Hizmetler Bakanlığının döner\nsermaye işletmelerinin, her türlü taşınır, araç, gereç ve malzeme, demirbaş ve taşıtlar,\nher türlü borç ve alacaklar, hak ve yükümlülükler, yazılı ve elektronik ortamdaki\nher türlü kayıtlar ve dokümanları ve kadro ve pozisyonlarında bulunan personeli\nile birlikte hangi bakanlığa devredileceği Aile ve Sosyal Hizmetler Bakanlığı ile\nÇalışma ve Sosyal Güvenlik Bakanlığı arasında düzenlenen protokolle belirlenir. (16) Mülga Aile,\nÇalışma ve Sosyal Hizmetler Bakanlığına ait boş kadro veya pozisyonların, ihtiyaca\ngöre unvan ve derece değişikliği de yapmak suretiyle Aile ve Sosyal Hizmetler Bakanlığı\nile Çalışma ve Sosyal Güvenlik Bakanlığına devrine Cumhurbaşkanlığı yetkilidir. (17) Bu maddenin\nuygulanmasına ilişkin hususlarda ortaya çıkabilecek tereddütleri gidermeye, sorunları\nçözmeye ve uygulamayı yönlendirmeye Cumhurbaşkanlığı yetkilidir. (18) Mevzuatta\nbu Cumhurbaşkanlığı Kararnamesi ile kaldırılan Bakanlığa yapılan atıflar, ilgisine\ngöre, kaldırılan Bakanlığın görevlerini devralan Bakanlığa yapılmış sayılır. 49- 18/5/2021\ntarihli ve 31485 sayılı Resmî Gazete’de yayımlanan 2021/231 sayılı Cumhurbaşkanı\nKararı: Bazı yükseköğretim kurumlarına\nait dolu ve boş memur kadrolarında ekli listede gösterildiği şekilde değişiklik\nyapılmasına 2 sayılı Genel Kadro ve Usulü Hakkında Cumhurbaşkanlığı Kararnamesinin\n7 nci maddesi uyarınca karar verilmiştir. 50- 30/6/2021 tarihli ve 31527 sayılı Resmî\nGazete’de yayımlanan 75 sayılı Cumhurbaşkanlığı Kararnamesinin 6 ncı maddesi: Ekli (1)\nsayılı listede yer alan kadro iptal edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin eki (I) sayılı Cetvelin İçişleri Bakanlığı bölümünden\nçıkarılmış ve ekli (2) sayılı listede yer alan kadrolar ihdas edilerek 2 sayılı\nCumhurbaşkanlığı Kararnamesinin eki (I) sayılı Cetvelin İçişleri Bakanlığı bölümüne\neklenmiştir. [18] 51- 30/6/2021 tarihli\nve 31527 sayılı Resmî Gazete’de yayımlanan 76 sayılı Cumhurbaşkanlığı Kararnamesinin\n12 nci maddesi: MADDE\n12- Ekli (1) sayılı listede yer alan kadro iptal edilerek 2 sayılı Genel Kadro\nve Usulü Hakkında Cumhurbaşkanlığı Kararnamesinin eki (I) sayılın Cetvelin Türkiye\nİstatistik Kurumu bölümünden çıkarılmış ve ekli (2) sayılı listede yer alan kadro\nihdas edilerek 2 sayılı Cumhurbaşkanlığı Kararnamesinin eki (I) sayılın Cetvelin\nTürkiye İstatistik Kurumu bölümüne eklenmiştir. [19] 52 - 7/7/2021 tarihli ve 31534 sayılı\nResmî Gazete’de yayımlanan 79 sayılı Cumhurbaşkanlığı Kararnamesinin 16 ncı maddesi: [20] Ekli (1)\nsayılı listede yer alan kadrolar iptal edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin eki (I) sayılı Cetvelin Ticaret Bakanlığı bölümünden\nçıkarılmış, ekli (2) sayılı listede yer alan kadrolar ihdas edilerek 2 sayılı Cumhurbaşkanlığı\nKararnamenin eki (I) sayılı Cetvelin Ticaret Bakanlığı bölümüne eklenmiştir. 53 - 7/7/2021 tarihli ve 31534 sayılı\nResmî Gazete’de yayımlanan 79 sayılı Cumhurbaşkanlığı Kararnamesinin Geçici 1 inci\nve Geçici 2 nci maddesi: GEÇİCİ MADDE\n1- Bu maddenin\nyürürlüğe girdiği tarihte Ticaret Bakanlığında kaldırılan Dış Temsilcilikler ve\nUluslararası Etkinlikler Genel Müdürü ve Ticaret Araştırmaları Genel Müdürü ile\nRisk Yönetimi, Tasfiye ve Döner Sermaye Genel Müdürlüğü ve Serbest Bölgeler, Yurtdışı\nYatırım ve Hizmetler Genel Müdürlüğünde Genel Müdür Yardımcısı kadrolarında bulunanların\ngörevleri başkaca bir işleme gerek kalmaksızın sona erer. Mevzuatta bu Cumhurbaşkanlığı Kararnamesi ile kaldırılan birimlere ve bunların\nyöneticilerine yapılan atıflar, kaldırılan birimlerin görevlerini devralan birim\nve yöneticilere yapılmış sayılır. Bu Cumhurbaşkanlığı\nKararnamesi ile iptal edilen kadro unvanları hariç olmak üzere, Bu Cumhurbaşkanlığı\nKararnamesi ile kaldırılan birimlere tahsisli kadroların mevcutlu olarak Ticaret\nBakanlığı merkez teşkilatındaki diğer birimlere dağıtılmasında Ticaret Bakanı yetkilidir. Bu Cumhurbaşkanlığı Kararnamesi\nile yeni kurulan birimlerin teşkilatlanması tamamlanıncaya kadar, bu birimlere ait\ngörev ve yetkiler, bu Cumhurbaşkanlığı Kararnamesinin yürürlüğe girdiği tarihten\nönce görevli ve yetkili olan birimler tarafından yerine getirilir. GEÇİCİ MADDE 2- (İptal cümleler: Anayasa Mahkemesi’nin 28/9/2022\nTarihli ve E: 2021/90, K: 2022/108 Sayılı Kararı ile.) (…) 54 - 5/8/2021 tarihli ve 31559 sayılı\nResmî Gazete’de yayımlanan 81 sayılı Cumhurbaşkanlığı Kararnamesinin 1 inci maddesi: Madde\n1- Ekli listede\nyer alan kadrolar ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin Çevre ve Şehircilik Bakanlığı bölümüne eklenmiştir. [21] 55- 25/8/2021 tarihli\nve 31579 sayılı Resmî Gazete’de yayımlanan 2021/428 sayılı Cumhurbaşkanlığı Kararı: Bazı kamu\nkurum ve kuruluşlarına ait dolu ve boş kadrolarda ekli listede gösterildiği şekilde\ndeğişiklik yapılmasına 2 sayılı Genel Kadro ve Usulü Hakkında Cumhurbaşkanlığı Kararnamesinin\n7 nci maddesi gereğince karar verilmiştir. [22] 56- 11/9/2021 tarihli\nve 31595 sayılı Resmî Gazete’de yayımlanan 2021/458 sayılı Cumhurbaşkanlığı Kararı: Bazı yükseköğretim kurumlarına\nait dolu ve boş öğretim elemanı kadrolarında ekli listede gösterildiği şekilde değişiklik\nyapılmasına 2 sayılı Genel Kadro ve Usulü Hakkında Cumhurbaşkanlığı Kararnamesinin\n7 nci maddesi uyarınca karar verilmiştir. [23] 57- 11/9/2021 tarihli\nve 31595 sayılı Resmî Gazete’de yayımlanan 2021/459 sayılı Cumhurbaşkanlığı Kararı: Bazı yükseköğretim kurumları\nile yükseköğretim üst kuruluşlarının dolu ve boş memur kadrolarında ekli listede\ngösterildiği şekilde değişiklik yapılmasına 2 sayılı Genel Kadro ve Usulü Hakkında\nCumhurbaşkanlığı Kararnamesinin 7 nci maddesi uyarınca karar verilmiştir. 58- 29/10/2021 tarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 38 inci maddesi: MADDE 38- 2 sayılı Genel Kadro ve Usulü Hakkında\nCumhurbaşkanlığı Kararnamesinin eki cetvellerin “ÇEVRE VE ŞEHİRCİLİK BAKANLIĞI”\nbölümleri “ÇEVRE, ŞEHİRCİLİK VE İKLİM DEĞİŞİKLİĞİ BAKANLIĞI” olarak, “GÖÇ İDARESİ\nGENEL MÜDÜRLÜĞÜ” bölümleri “GÖÇ İDARESİ BAŞKANLIĞI” olarak değiştirilmiştir. 59- 29/10/2021 tarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin 39 uncu maddesi: MADDE 39- Ekli (1) sayılı listede yer alan kadrolar\niptal edilerek 2 sayılı Cumhurbaşkanlığı Kararnamesinin eki (I) sayılı Cetvelin\nilgili bölümlerinden çıkarılmış, ekli (2) sayılı listede yer alan kadrolar ihdas\nedilerek 2 sayılı Cumhurbaşkanlığı Kararnamesinin eki (I) sayılı Cetvelin ilgili\nbölümlerine eklenmiştir. 60- 29/10/2021 tarihli ve 31643 sayılı Resmî Gazete’de yayımlanan 85 sayılı Cumhurbaşkanlığı\nKararnamesinin Geçici 1 inci maddesi: GEÇİCİ\nMADDE 1- (1) Bu Cumhurbaşkanlığı Kararnamesinin yürürlüğe girdiği tarih itibarıyla; a) Tarım\nve Orman Bakanlığının mülga Çölleşme ve Erozyonla Mücadele Genel Müdürlüğünün kullanımında\nolan her türlü taşınır, taşıt, araç, gereç, malzeme, demirbaş; bu Genel Müdürlüğe\nait yazılı ve elektronik ortamdaki her türlü kayıtlar ve dokümanlar ile veri tabanları\nve hizmet sunucuları; bu Genel Müdürlüğün yürüttüğü hizmetlerden doğan borç ve alacaklar\nile hak ve yükümlülükler Çevre, Şehircilik ve İklim Değişikliği Bakanlığına devredilmiş\nsayılır. b) Çevre ve Şehircilik Bakanlığı\nÇevre Yönetimi Genel Müdürlüğü İklim Değişikliği ve Uyum Daire Başkanlığında görev\nyapan 657 sayılı Kanuna tabi memurlar, kadrolarıyla birlikte İklim Değişikliği Başkanlığına\ndevredilmiş, bu personele ilişkin kadrolar 2 sayılı Cumhurbaşkanlığı Kararnamesinin\neki (I) sayılı Cetvelin Çevre, Şehircilik ve İklim Değişikliği Bakanlığı bölümünden\nçıkarılmış ve İklim Değişikliği Başkanlığı bölümüne eklenmiş sayılır. Bu fıkraya\ngöre devredilen personelden çevre ve şehircilik uzmanı ile çevre ve şehircilik uzman\nyardımcılarının kadro unvanları, devredildikleri söz konusu Başkanlık için düzenlenen\naynı nitelikteki durumlarına uygun kadronun unvanıyla değiştirilmiş sayılır. c) Kadroları Tarım ve Orman\nBakanlığında bulunanlardan anılan Bakanlığın mülga Çölleşme ve Erozyonla Mücadele\nGenel Müdürlüğünde görev yapan 657 sayılı Kanuna tabi memurlar, kadrolarıyla birlikte\nÇevre, Şehircilik ve İklim Değişikliği Bakanlığına devredilmiş, bu personele ilişkin\nkadrolar 2 sayılı Cumhurbaşkanlığı Kararnamesinin eki (I) sayılı Cetvelin Tarım\nve Orman Bakanlığı bölümünden çıkarılmış ve Çevre, Şehircilik ve İklim Değişikliği\nBakanlığı bölümüne eklenmiş sayılır. Bu fıkraya göre devredilen personelden tarım\nve orman uzmanı ile tarım ve orman uzman yardımcılarının kadro unvanları, devredildikleri\nsöz konusu Bakanlık için düzenlenen aynı nitelikteki durumlarına uygun kadronun\nunvanıyla değiştirilmiş sayılır. (2) Bu maddeye göre devredilen\npersonelin önceki kurumlarında ve/veya kadrolarında geçirdikleri süreler yeni kurumlarında\nve/veya kadrolarında geçirilmiş sayılır. (3) (İptal\nfıkra: Anayasa Mahkemesinin 22/2/2024 Tarihli ve E: 2021/131, K: 2024/51 Sayılı\nKararı ile.) (4) Bu maddenin uygulanmasına\nilişkin hususlarda ortaya çıkabilecek tereddütleri gidermeye, sorunları çözmeye\nve uygulamayı yönlendirmeye Cumhurbaşkanlığı yetkilidir. 61- 19/11/2021 tarihli ve 31664 sayılı Resmî\nGazete’de yayımlanan 2021/543 sayılı Cumhurbaşkanı Kararı: Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi\ngereğince karar verilmiştir. [24] 62- 5/2/2022 tarihli ve 31741 sayılı Resmî\nGazete’de yayımlanan 90 sayılı Cumhurbaşkanlığı Kararnamesinin 3 üncü maddesi: [25] MADDE\n3- Ekli listede yer alan kadro ihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvelin Orman Genel Müdürlüğü\nbölümüne eklenmiştir. 63- 5/2/2022 tarihli ve 31741 sayılı Resmî\nGazete’de yayımlanan 91 sayılı Cumhurbaşkanlığı Kararnamesinin 1 inci maddesi: [26] [27] MADDE 1- Ekli (1) sayılı listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) ve (II) sayılı Cetvellerin ilgili bölümlerine eklenmiştir. 64- 19/2/2022 tarihli ve 31755 sayılı Resmî\nGazete’de yayımlanan 92 sayılı Cumhurbaşkanlığı Kararnamesinin 7 nci maddesi: [28] MADDE 7- Ekli listede yer alan kadro ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin İletişim Başkanlığı bölümüne eklenmiştir. 65- 4/3/2022 tarihli ve 31768 sayılı Resmî\nGazete’de yayımlanan 94 sayılı Cumhurbaşkanlığı Kararnamesinin 1 inci maddesi: [29] MADDE 1- Ekli listede yer alan kadro ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin ilgili bölümlerine eklenmiştir. 66- 18/3/2022 tarihli ve 31782 sayılı\nResmî Gazete’de yayımlanan 2022/119 sayılı Cumhurbaşkanı Kararı: [30] Bazı kamu kurum ve kuruluşları\nile yükseköğretim kuruluşlarına ait dolu ve boş kadrolarda ekli listede gösterildiği\nşekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi gereğince karar verilmiştir. 67- 29/3/2022 tarihli ve 31793 sayılı Resmî\nGazete’de yayımlanan 96 sayılı Cumhurbaşkanlığı Kararnamesinin 12 nci maddesi: [31] MADDE 12 - Ekli listede yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Darphane ve Damga Matbaası Genel Müdürlüğü bölümüne eklenmiştir. 68- 29/3/2022 tarihli ve 31793 sayılı Resmî\nGazete’de yayımlanan 97 sayılı Cumhurbaşkanlığı Kararnamesinin 7 nci maddesi: [32] MADDE\n7- Ekli listede yer alan\nkadrolar ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin Milli Saraylar İdaresi Başkanlığı bölümüne\neklenmiştir. 69- 7/4/2022 tarihli ve 31802 sayılı Resmî\nGazete’de yayımlanan 98 sayılı Cumhurbaşkanlığı Kararnamesinin 16 ncı maddesi: [33] MADDE 16 - Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Ulaştırma ve Altyapı Bakanlığı bölümlerinden çıkarılmış\nve ekli (2) sayılı listede yer alan kadrolar ihdas edilerek 2 sayılı Cumhurbaşkanlığı\nKararnamesinin eki (I) sayılı Cetvelin ilgili bölümlerine eklenmiştir. 70 - 2/6/2022 tarihli ve 31854 sayılı\nResmî Gazete’de yayımlanan 100 sayılı Cumhurbaşkanlığı Kararnamesinin 1 inci maddesi: [34] MADDE 16 - Ekli (1) sayılı listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiş ve ekli (2) sayılı listede yer\nalan kadrolar iptal edilerek 2 sayılı Cumhurbaşkanlığı Kararnamesinin eki (I) sayılı\nCetvelin ilgili bölümlerinden çıkarılmıştır. 71- 9/6/2022 tarihli ve 31861 sayılı Resmî\nGazete’de yayımlanan 103 sayılı Cumhurbaşkanlığı Kararnamesinin 19 uncu maddesi: [35] MADDE 19- Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Afet ve Acil Durum Yönetimi Başkanlığı bölümünden çıkarılmış,\nekli (2) sayılı listede yer alan kadrolar ihdas edilerek 2 sayılı Cumhurbaşkanlığı\nKararnamesinin eki (I) sayılı Cetvelin Afet ve Acil Durum Yönetimi Başkanlığı bölümlerine\neklenmiştir. 72- 4/8/2022 tarihli ve 31913 sayılı Resmî\nGazete’de yayımlanan 107 sayılı Cumhurbaşkanlığı Kararnamesinin 2 nci maddesi: [36] MADDE\n2- Ekli listede yer alan\nkadrolar ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin ilgili bölümüne eklenmiştir. 73- 16/8/2022 tarihli ve 31925 sayılı Resmî\nGazete’de yayımlanan 2022/417 sayılı Cumhurbaşkanı Kararı: [37] Bazı\nkamu kurum ve kuruluşlarına ait dolu ve boş kadrolarda ekli listede gösterildiği\nşekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi gereğince karar verilmiştir. 74- 4/10/2022 tarihli ve 31973 sayılı Resmî\nGazete’de yayımlanan 2022/510 sayılı Cumhurbaşkanı Kararı: [38] Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi\ngereğince karar verilmiştir. 75- 4/10/2022 tarihli ve 31973 sayılı Resmî\nGazete’de yayımlanan 2022/511 sayılı Cumhurbaşkanı Kararı: [39] Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi\ngereğince karar verilmiştir. 76- 11/10/2022 tarihli ve 31980 sayılı Resmî Gazete’de yayımlanan 110 sayılı\nCumhurbaşkanlığı Kararnamesinin 7 nci maddesi: [40] Ekli (1) sayılı listede yer\nalan kadrolar iptal edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin Devlet Su İşleri Genel Müdürlüğü bölümünden\nçıkarılmış ve ekli (2) sayılı listede yer alan kadrolar ihdas edilerek 2 sayılı\nCumhurbaşkanlığı Kararnamesinin eki (I) sayılı Cetvelin ilgili bölümlerine eklenmiştir. 77- 19/10/2022 tarihli ve 31988 sayılı Resmî Gazete’de yayımlanan 111 sayılı\nCumhurbaşkanlığı Kararnamesinin 2 nci maddesi: [41] [42] Ekli listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) ve (II) sayılı Cetvellerin ilgili bölümlerine\neklenmiştir. 78- 1/11/2022 Tarihli ve 32000 sayılı Resmî\nGazete’de yayımlanan 2022/594 sayılı Cumhurbaşkanı Kararı: [43] Bazı\nkamu kurum ve kuruluşlarına ait dolu ve boş kadrolarda ekli listede gösterildiği\nşekilde değişiklik yapılmasına 2 sayılı Genel Kadro ve Usulü Hakkında Cumhurbaşkanlığı\nKararnamesinin 7 nci maddesi gereğince karar verilmiştir. 79- 9/11/2022 Tarihli ve 32008 sayılı Resmî Gazete’de yayımlanan 112 sayılı Cumhurbaşkanlığı\nKararnamesi: [44] Ekli listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Kültür ve Turizm Bakanlığı bölümüne eklenmiştir. 80- 9/11/2022 Tarihli ve 32008 sayılı Resmî Gazete’de yayımlanan 113 sayılı Cumhurbaşkanlığı\nKararnamesi: [45] Ekli listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Milli Saraylar İdaresi Başkanlığı bölümüne eklenmiştir. 81- 6/12/2022 tarihli ve 32035 sayılı Resmî\nGazete’de yayımlanan 2022/631 sayılı Cumhurbaşkanı Kararı: [46] Bazı kamu kurum ve kuruluşlarına\nait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi\ngereğince karar verilmiştir. 82- 24/12/2022 tarihli ve 32053 sayılı Resmî Gazete’de yayımlanan 115 sayılı\nCumhurbaşkanlığı Kararnamesi: [47] Ekli listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiştir. 83- 28/1/2023 tarihli\nve 32087 sayılı Resmî Gazete’de yayımlanan 119 sayılı Cumhurbaşkanlığı Kararnamesi: [48] Ekli listede yer alan kadrolar\nihdas edilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiştir. 84- 15/2/2023 tarihli ve 32105 sayılı Resmî Gazete’de yayımlanan\n123 sayılı Cumhurbaşkanlığı Kararnamesinin 1 inci maddesi: [49] MADDE 1 - Ekli\n(1) sayılı listede yer alan kadrolar ihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvelin ilgili bölümlerine\neklenmiştir. 85- 16/6/2023\ntarihli ve 32223 sayılı Resmî Gazete’de yayımlanan 149 sayılı Cumhurbaşkanlığı Kararnamesinin\n1 inci maddesi: [50] MADDE 1 - Ekli\nlistede yer alan kadro ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin ilgili bölümüne eklenmiştir. 86- 29/7/2023 tarihli ve 32263 sayılı\nResmî Gazete’de yayımlanan 150 sayılı Cumhurbaşkanlığı Kararnamesinin 1 inci maddesi: [51] MADDE 1 - Ekli\nlistede yer alan kadro ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin ilgili bölümüne eklenmiştir. 87- 10/8/2023\ntarihli ve 32275 sayılı Resmî Gazete’de yayımlanan 151 sayılı Cumhurbaşkanlığı Kararnamesinin\n1 inci maddesi: [52] [53] MADDE 1 - Ekli\nlistede yer alan kadro ihdas edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin ilgili bölümüne eklenmiştir. Ekli (1) sayılı listede yer alan kadrolar ihdas edilerek\n2 sayılı Genel Kadro ve Usulü Hakkında Cumhurbaşkanlığı Kararnamesinin eki (I) sayılı\nCetvelin ilgili bölümlerine eklenmiş ve ekli (3) sayılı listede yer alan kadrolar\niptal edilerek 2 sayılı Cumhurbaşkanlığı Kararnamesinin eki (I) sayılı Cetvelin\nilgili bölümlerinden çıkarılmıştır. 88- 25/8/2023 tarihli ve 32290 sayılı\nResmî Gazete’de yayımlanan 152 sayılı Cumhurbaşkanlığı Kararnamesinin 1 inci maddesi: [54] MADDE 1 - Ekli\nlistede yer alan kadrolar ihdas edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin eki (I) sayılı Cetvelin Ticaret Bakanlığı bölümüne\neklenmiştir. 89- 16/10/2023\ntarihli ve 32341 sayılı Resmî Gazete’de yayımlanan 153 sayılı Cumhurbaşkanlığı Kararnamesinin\n7 nci maddesi: [55] MADDE 1- Ekli\n(1) sayılı listede yer alan kadro ve pozisyonlar iptal edilerek 2 sayılı Genel Kadro\nve Usulü Hakkında Cumhurbaşkanlığı Kararnamesinin eki ilgili cetvellerin Çevre,\nŞehircilik ve İklim Değişikliği Bakanlığı bölümünden çıkarılmış ve ekli (2) sayılı\nlistede yer alan kadrolar ihdas edilerek 2 sayılı Cumhurbaşkanlığı Kararnamesinin\neki (I) sayılı Cetvele Kentsel Dönüşüm Başkanlığı bölümü olarak eklenmiştir. 90 - 19/10/2023 tarihli ve 32344 sayılı\nResmî Gazete’de yayımlanan 2023/471 sayılı Cumhurbaşkanı Kararı: [56] MADDE\n1- Bazı\nkamu kurum ve kuruluşlarına ait dolu ve boş kadrolarda ekli listede gösterildiği şekilde değişiklik yapılmasına\n2 sayılı Genel Kadro ve Usulü Hakkında Cumhurbaşkanlığı Kararnamesinin 7 nci maddesi gereğince karar verilmiştir. 91- 21/11/2023 tarihli ve 32376 sayılı Resmî Gazete’de\nyayımlanan 155 sayılı Cumhurbaşkanlığı Kararnamesinin 16 ncı maddesi: [57] MADDE\n16- Ekli listede yer alan kadrolar ihdas edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvelin Göç İdaresi\nBaşkanlığı bölümüne eklenmiştir. 92- 21/11/2023\ntarihli ve 32376 sayılı Resmî Gazete’de yayımlanan 156 sayılı Cumhurbaşkanlığı\nKararnamesinin 1 inci maddesi: [58] MADDE\n1- Ekli (1) ve (2) sayılı listede yer alan kadrolar ihdas edilerek 2 sayılı Genel\nKadro ve Usulü Hakkında Cumhurbaşkanlığı Kararnamesinin eki (I) sayılı Cetvelin\nilgili bölümüne eklenmiştir. Ekli\n(2) sayılı listede yer alan kadrolar, bu kadrolara atama yapılmasını müteakip\nherhangi bir şekilde boşalması halinde başka bir işleme gerek olmaksızın iptal\nedilmiş ve 2 sayılı Cumhurbaşkanlığı Kararnamesi eki (I) sayılı Cetvelin ilgili\nbölümünden çıkarılmış sayılır. Söz konusu kadrolardan boşalanlar, boşaldıkları\ntarihten itibaren bir ay içinde Kamu Personeli Bilgi Sisteminin bulunduğu\nkuruma bildirilir. 93- 29/11/2023\ntarihli ve 32384 sayılı Resmî Gazete’de yayımlanan 157 sayılı Cumhurbaşkanlığı\nKararnamesinin 6 ncı maddesi: [59] Ekli\n(1) sayılı listede yer alan kadrolar iptal edilerek 2 sayılı Genel Kadro ve\nUsulü Hakkında Cumhurbaşkanlığı Kararnamesinin eki (I) sayılı Cetvelin Çalışma\nve Sosyal Güvenlik Bakanlığı bölümünden çıkarılmış ve ekli (2) sayılı listede\nyer alan kadrolar ihdas edilerek 2 sayılı Cumhurbaşkanlığı Kararnamesinin eki\n(I) sayılı Cetvelin Çalışma ve Sosyal Güvenlik Bakanlığı bölümüne eklenmiştir. 94- 6/4/2024\ntarihli ve 32512 sayılı Resmî Gazete’de yayımlanan 158 sayılı Cumhurbaşkanlığı\nKararnamesinin 38 inci maddesi: [60] MADDE\n38 -\nEkli (1) sayılı listede yer alan kadrolar iptal edilerek 2 sayılı Genel Kadro\nve Usulü Hakkında Cumhurbaşkanlığı Kararnamesinin eki (I) sayılı Cetvelin\nilgili bölümlerinden çıkarılmış ve ekli (2) sayılı listede yer alan kadrolar\nihdas edilerek 2 sayılı Cumhurbaşkanlığı Kararnamesinin eki (I) sayılı Cetvelin\nilgili bölümlerine eklenmiştir. 95- 6/4/2024\ntarihli ve 32512 sayılı Resmî Gazete’de yayımlanan 159 sayılı Cumhurbaşkanlığı\nKararnamesinin 1 inci maddesi: [61] MADDE\n1- Ekli listede yer alan kadrolar ihdas edilerek 2 sayılı Genel Kadro ve\nUsulü Hakkında Cumhurbaşkanlığı Kararnamesinin eki (I) sayılı Cetvelin ilgili\nbölümlerine eklenmiştir. 96- 3/7/2024\ntarihli ve 32591 sayılı Resmî Gazete’de yayımlanan 161 sayılı Cumhurbaşkanlığı\nKararnamesinin 20 nci maddesi: [62] MADDE\n20 - Ekli\n(1) sayılı listede yer alan kadro ve pozisyonlar iptal edilerek 2 sayılı Genel\nKadro ve Usulü Hakkında Cumhurbaşkanlığı Kararnamesinin eki cetvellerin ilgili\nbölümlerinden çıkarılmış, ekli (2) sayılı listede yer alan kadrolar ihdas\nedilerek 2 sayılı Cumhurbaşkanlığı Kararnamesinin eki (I) sayılı Cetvelin\nilgili bölümlerine eklenmiştir. 97- 14/9/2024\ntarihli ve 32662 sayılı Resmî Gazete’de yayımlanan 163 sayılı Cumhurbaşkanlığı\nKararnamesinin 14 üncü maddesi: [63] MADDE 14 - Ekli (1) sayılı listede yer alan kadro\niptal edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin Hazine ve Maliye Bakanlığı bölümünden\nçıkarılmış ve ekli (2) sayılı listede yer alan kadrolar ihdas edilerek 2 sayılı Cumhurbaşkanlığı Kararnamesinin eki (I) sayılı\nCetvelin ilgili bölümlerine eklenmiştir. 98- 10/10/2024 tarihli ve\n32688 sayılı Resmî Gazete’de yayımlanan 165 sayılı Cumhurbaşkanlığı\nKararnamesinin 21 inci maddesi: [64] MADDE 21- Ekli (1) sayılı listede yer alan kadrolar\niptal edilerek 2 sayılı Genel Kadro ve Usulü Hakkında Cumhurbaşkanlığı\nKararnamesinin eki (I) sayılı Cetvelin Adli Tıp Kurumu bölümünden çıkarılmış,\nekli (2) sayılı listede yer alan kadrolar ihdas edilerek 2 sayılı\nCumhurbaşkanlığı Kararnamesinin eki (I) sayılı Cetvelin Adli Tıp Kurumu\nbölümüne eklenmiştir. 99 - 25/12/2024\ntarihli ve 32763 sayılı Resmî Gazete’de yayımlanan 170 sayılı Cumhurbaşkanlığı\nKararnamesinin 1 inci maddesi: [65] MADDE\n1- Ekli (1) ve (2) sayılı listelerde yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiştir. Ekli (2) sayılı listede yer\nalan kadro, bu kadroya atama yapılmasını müteakip herhangi bir şekilde boşalması\nhalinde başka bir işleme gerek olmaksızın iptal edilmiş ve 2 sayılı\nCumhurbaşkanlığı Kararnamesi eki (I) sayılı Cetvelin ilgili bölümünden\nçıkarılmış sayılır. Söz konusu kadro boşaldığı tarihten itibaren bir ay içinde\nKamu Personeli Bilgi Sisteminin bulunduğu kuruma bildirilir. 100- 28/12/2024 tarihli ve\n32766 sayılı Resmî Gazete’ de yayımlanan 175 sayılı Cumhurbaşkanlığı\nKararnamesinin 5 inci maddesi: [66] MADDE 5- Ekli (1) sayılı listede yer alan kadro ve\npozisyonlar iptal edilerek 2 sayılı Genel Kadro ve Usulü Hakkında\nCumhurbaşkanlığı Kararnamesinin eki ilgili cetvellerin Tarım ve Orman Bakanlığı\nbölümünden çıkarılmış ve ekli (2) sayılı listede yer alan kadrolar ihdas\nedilerek 2 sayılı Cumhurbaşkanlığı Kararnamesinin eki (I) sayılı Cetvele Doğa\nKoruma ve Milli Parklar Genel Müdürlüğü bölümü olarak eklenmiştir. 101- 28/12/2024 tarihli ve\n32766 sayılı Resmî Gazete’ de yayımlanan 176 sayılı Cumhurbaşkanlığı\nKararnamesinin 10 uncu maddesi: [67] MADDE 10- Ekli (1) sayılı listede yer alan kadrolar iptal\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin Millî Eğitim Bakanlığı bölümünden çıkarılmış ve ekli\n(2) sayılı listede yer alan kadrolar ihdas edilerek 2 sayılı Cumhurbaşkanlığı\nKararnamesinin eki (I) sayılı Cetvelin Millî Eğitim Bakanlığı bölümüne\neklenmiştir. 102- 21/3/2025 tarihli ve\n32848 sayılı Resmî Gazete’ de yayımlanan 181 sayılı Cumhurbaşkanlığı\nKararnamesinin 1 inci maddesi: [68] MADDE 1- Ekli listede yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümüne eklenmiştir. 103- 27/3/2025 tarihli ve\n32854 sayılı Resmî Gazete’ de yayımlanan 182 sayılı Cumhurbaşkanlığı\nKararnamesinin 10 uncu maddesi: [69] MADDE 10 - Ekli\n(1) sayılı listede yer alan kadro iptal edilerek 2 sayılı Genel Kadro ve Usulü\nHakkında Cumhurbaşkanlığı Kararnamesinin eki (I) sayılı Cetvelin ilgili\nbölümünden çıkarılmış, ekli (2) sayılı listede yer alan kadrolar ihdas edilerek\n2 sayılı Cumhurbaşkanlığı Kararnamesinin eki (I) sayılı Cetvelin ilgili bölümlerine\neklenmiştir. 104- 21/6/2025 tarihli ve\n32933 sayılı Resmî Gazete’ de yayımlanan 185 sayılı Cumhurbaşkanlığı\nKararnamesinin 1 inci maddesi : [70] MADDE 1- Ekli listede yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümüne eklenmiştir. 105- 9/7/2025\ntarihli ve 32951 sayılı Resmî Gazete’ de yayımlanan 186 sayılı Cumhurbaşkanlığı\nKararnamesinin 1 inci maddesi : [71] MADDE 1- Ekli (1) ve (2) sayılı listelerde yer alan kadrolar ihdas\nedilerek 2 sayılı Genel Kadro ve Usulü Hakkında Cumhurbaşkanlığı Kararnamesinin\neki (I) sayılı Cetvelin ilgili bölümlerine eklenmiştir. Ekli (2)\nsayılı listede yer alan kadro, bu kadrolara atama yapılmasını müteakip herhangi\nbir şekilde boşalması halinde başka bir işleme gerek olmaksızın iptal edilmiş\nve 2 sayılı Cumhurbaşkanlığı Kararnamesi eki (I) sayılı Cetvelin ilgili\nbölümünden çıkarılmış sayılır. Söz konusu kadrolar boşaldığı tarihten itibaren\nbir ay içinde Kamu Personeli Bilgi Sisteminin bulunduğu kuruma bildirilir. 2 SAYILI CUMHURBAŞKANLIĞI KARANAMESİNDE DEĞİŞİKLİK YAPAN\nCUMHURBAŞKANLIĞI KARARNAMELERİNE İLİŞKİN TABLO Değiştiren Cumhurbaşkanlığı Kararnamesinin / İptal Eden\n  Anayasa Mahkemesi Kararının Numarası 2 sayılı\n  Cumhurbaşkanlığı Kararnamesinin Değişen Maddeleri Değişikliğin\n  Yürürlüğe Giriş Tarihi Sayısı Resmî Gazete Tarihi 17 13/9/2018 11, Geçici\n  madde 2 13/9/2018 26 9/1/2019 Geçici Madde\n  3 9/1/2019 31 6/2/2019 8, 15 6/2/2019 41 27/6/2019 Ek Madde\n  2 27/6/2019 54 26/12/2019 Ek Madde\n  3, Geçici Madde 4 26/12/2019 73 21/4/2021 5, 6, 8,\n  10, 11, 12, 13 21/4/2021 Anayasa Mahkemesinin\n  13/12/2022 Tarihli ve E: 2020/28, K: 2022/156 Sayılı Kararı ile 2/6/2023 Ek Madde\n  3, Geçici Madde 4 2/6/2023 Anayasa Mahkemesinin 29/12/2022 Tarihli ve E: 2019/12, K: 2022/164\n  Sayılı Kararı 15/3/2023 Geçici Madde 2 3/1/2023 tarihinden\n  başlayarak 6 ay sonra (3/7/2023) Anayasa Mahkemesinin 5/4/2023 Tarihli ve E: 2019/39, K:\n  2023/67 Sayılı Kararı 01/06/2023 Ek Madde 1 Yayımlanmasından\n  başlayarak dokuz ay sonra (1/3/2024) 158 6/4/2024 38 6/4/2024 159 6/4/2024 1 6/4/2024 166 30/10/2024 Geçici Madde 3 30/10/2024 174 28/12/2024 3 28/12/2024 [1] 28/12/2024 tarihli ve\n32766 sayılı Resmî Gazete’ de yayımlanan 174 sayılı Cumhurbaşkanlığı\nKararnamesinin 13 üncü maddesiyle, bu fıkrada yer alan “İdari İşler Başkanlığı” ibaresi “Genel Sekreterliği”\nşeklinde değiştirilmiştir. [2] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 42 nci maddesiyle bu fıkrada yer alan “Devlet\nPersonel Başkanlığına” ibaresi “kamu personeli bilgi sisteminin bulunduğu\nkuruma” şeklinde değiştirilmiştir. [3] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 42 nci maddesiyle bu fıkrada yer alan “ilgili\nkurumlarca” ibaresi yürürlükten kaldırılmıştır. [4] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 43 üncü maddesiyle bu bentte yer alan “Devlet\nPersonel Başkanlığının görüşü üzerine Strateji ve Bütçe Başkanlığının” ibaresi\n“Cumhurbaşkanlığının” şeklinde değiştirilmiştir. [5] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 43 üncü maddesiyle bu bentte yer alan “Devlet\nPersonel Başkanlığının görüşü üzerine Strateji ve Bütçe Başkanlığının” ibaresi\n“Cumhurbaşkanlığının” şeklinde değiştirilmiştir. [6] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 43 üncü maddesiyle bu fıkrada yer alan\n“Strateji ve Bütçe Başkanlığı ile Devlet Personel Başkanlığına” ibaresi\n“Strateji ve Bütçe Başkanlığına” şeklinde değiştirilmiştir. [7] 21/4/2021 tarihli ve 31461 sayılı Resmî Gazete’ de yayımlanan 73 sayılı Cumhurbaşkanlığı\nKararnamesinin 45 inci maddesiyle bu fıkrada yer alan “, Strateji ve Bütçe\nBaşkanlığı ile Devlet Personel Başkanlığının müşterek teklifi üzerine” ibaresi\nyürürlükten kaldırılmıştır. [8] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 45 inci maddesiyle bu fıkrada yer alan “Birinci\nfıkra kapsamında” ibaresi “Bu Cumhurbaşkanlığı Kararnamesi kapsamına giren\nkurum ve kuruluşlarca” şeklinde ve “Devlet Personel Başkanlığından” ibaresi\n“Cumhurbaşkanlığından” şeklinde değiştirilmiştir. [9] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 46 ncı maddesiyle bu fıkrada yer alan “bütçe\nbilgi sistemi vasıtasıyla Strateji ve Bütçe Başkanlığına, kamu personeli bilgi\nsistemi vasıtasıyla Devlet Personel Başkanlığına bildirirler.” ibaresi “kamu\npersoneli bilgi sistemine işlerler.” şeklinde değiştirilmiştir. [10] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 47 nci maddesiyle bu fıkrada yer alan “Strateji\nve Bütçe Başkanlığı ile Devlet Personel Başkanlığınca müştereken hazırlanarak”\nibaresi yürürlükten kaldırılmıştır. [11] Bu maddelerde belirtilen ekli listeyi veya listeleri görmek için ilgili\nCumhurbaşkanlığı Kararnamesinin ya da Cumhurbaşkanı Kararının yayımlandığı\nResmî Gazete’ye bakınız. [12] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [13] Anayasa Mahkemesinin 8/11/2023 Tarihli ve E: 2020/65, K: 2023/187 Sayılı\nKararı ile Adalet Bakanlığı Merkez Teşkilatına ilişkin ekli listenin “Adli\nDestek ve Mağdur Hizmetleri Daire Başkanı” ile “Tetkik Hâkimi” kadrolarına\nilişkin kısmının, ihdas edilmesinin ve (2) sayılı Cumhurbaşkanlığı\nKararnamesi’nin ilgili bölümüne eklenmesinin iptaline karar verilmiştir. [14] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. Bu\nCumhurbaşkanlığı Kararnamesi 29/4/2021 tarihli ve E.:2020/71; K.:2021/33 sayılı\nkararı ile iptal edilmiştir. Bu kararın Resmî Gazete’de yayımlanmasından\nbaşlayarak dokuz ay sonra yürürlüğe gireceği hüküm altına alınmıştır. [15] Anayasa Mahkemesinin 1/2/2024 tarihli ve E.:2021/38;\nK.:2024/25 sayılı Kararı ile İçişleri Bakanlığı Hudut Mülki İdare Amiri\nkadrolarının ihdas edilerek (2) sayılı Cumhurbaşkanlığı Kararnamesi’nin Eki (I)\nsayılı cetvelin ilgili bölümüne eklenmesinin iptaline karar verilmiştir.\nKararın Resmî Gazete’de yayımlanmasından başlayarak dokuz ay sonra (5/3/2025)\nyürürlüğe gireceği hüküm altına alınmıştır. [16] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [17] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [18] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [19] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [20] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [21] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [22] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [23] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [24] Bu maddede belirtilen ekli listeyi veya listeleri\ngörmek için ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [25] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [26] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [27] Anayasa Mahkemesinin 4/5/2023 tarihli ve E: 2022/36, K: 2023/84 sayılı\nkararı ile Hâkimler ve Savcılar Kuruluna ilişkin kadroların ihdas edilerek (2)\nnumaralı Cumhurbaşkanlığı Kararnamesi’nin eki (II) Sayılı Cetvel’in ilgili\nbölümüne eklenmesinin iptaline karar verilmiştir. Bu Kararın Resmî Gazete’de\nyayımlanmasından başlayarak dokuz ay sonra (29/6/2024) yürürlüğe gireceği hüküm\naltına alınmıştır. [28] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [29] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [30] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [31] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [32] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [33] Bu maddede belirtilen ekli listeyi veya listeleri görmek için ilgili Cumhurbaşkanlığı\nKararnamesinin yayımlandığı Resmî Gazete’ye bakınız. [34] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [35] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [36] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [37] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [38] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [39] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [40] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [41] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [42] Anayasa Mahkemesinin 28/9/2023 tarihli ve E.: 2022/139; K.: 2023/158 sayılı\nKararı ile ekli listede yer alan Anayasa Mahkemesine ilişkin kadroların ihdas\nedilerek (2) numaralı Cumhurbaşkanlığı Kararnamesi’nin eki (II) Sayılı\nCetvel’in ilgili bölümüne eklenmesinin iptaline karar verilmiştir. Kararın\nResmî Gazete’de yayımlanmasından başlayarak dokuz ay sonra (12/9/2024)\nyürürlüğe gireceği hüküm altına alınmıştır. [43] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [44] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [45] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [46] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [47] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [48] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [49] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [50] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [51] Bu maddede belirtilen ekli listeyi veya listeleri görmek için ilgili Cumhurbaşkanlığı\nKararnamesinin yayımlandığı Resmî Gazete’ye bakınız. [52] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [53] Anayasa Mahkemesinin 4/12/2024 Tarihli ve E: 2023/145,\nK: 2024/201 Sayılı Kararı ile 151 sayılı Cumhurbaşkanlığı Kararnamesinin 1 inci\nmaddesinin birinci fıkrasıyla (I) sayılı listede yer alan Adalet Bakanlığına\nilişkin Hâkim ve Savcı Yardımcısı kadrolarının ihdas edilerek bu Kararnamenin\n(I) sayılı Cetvelinin ilgili bölümüne eklenmesi iptal edilmiştir. Kararın Resmî\nGazete’de yayımlanmasından başlayarak dokuz ay sonra (10/12/2025) yürürlüğe\ngireceği hüküm altına alınmıştır. [54] Bu maddede belirtilen ekli listeyi veya listeleri görmek için ilgili Cumhurbaşkanlığı\nKararnamesinin yayımlandığı Resmî Gazete’ye bakınız. [55] Bu maddede belirtilen ekli listeyi veya listeleri görmek için ilgili\nCumhurbaşkanlığı Kararnamesinin yayımlandığı Resmî Gazete’ye bakınız. [56] Bu maddede belirtilen ekli listeyi veya listeleri görmek\niçin ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [57] Bu maddede belirtilen ekli listeyi veya listeleri\ngörmek için ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [58] Bu maddede belirtilen ekli listeyi veya listeleri\ngörmek için ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [59] Bu maddede belirtilen ekli listeyi veya listeleri\ngörmek için ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [60] Bu maddede belirtilen ekli listeyi veya listeleri\ngörmek için ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [61] Bu maddede belirtilen ekli listeyi veya listeleri\ngörmek için ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [62] Söz konusu değişiklik 1/9/2024 tarihinde yürürlüğe\ngirecektir. Bu maddede belirtilen ekli listeyi veya listeleri görmek için\nilgili Cumhurbaşkanlığı Kararnamesinin yayımlandığı Resmî Gazete’ye bakınız. [63] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [64] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [65] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [66] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [67] Söz konusu değişiklik 1/1/2025 tarihinde\nyürürlüğe girecektir. Bu maddede belirtilen ekli listeyi veya listeleri görmek\niçin ilgili Cumhurbaşkanlığı Kararnamesinin yayımlandığı Resmî Gazete’ye\nbakınız. [68] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [69] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [70] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız. [71] Bu maddede belirtilen ekli listeyi veya\nlisteleri görmek için ilgili Cumhurbaşkanlığı Kararnamesinin yayımlandığı Resmî\nGazete’ye bakınız."},
{"url": "https://www.mevzuat.gov.tr/mevzuat?MevzuatNo=1&MevzuatTur=19&MevzuatTertip=5", "full_text": "CUMHURBAŞKANLIĞI TEŞKİLATI HAKKINDA CUMHURBAŞKANLIĞI KARARNAMESİ Cumhurbaşkanlığı Kararnamesinin\n  Sayısı         : 1 Yayımlandığı Resmî Gazetenin\n  Tarihi – Sayısı : 10/7/2018 – 30474 BİRİNCİ KISIM CUMHURBAŞKANLIĞI MAKAMI Cumhurbaşkanı MADDE 1 - (1) Cumhurbaşkanı Devletin başıdır. Yürütme yetkisi Cumhurbaşkanına\naittir. (2) Cumhurbaşkanı, Devlet başkanı sıfatıyla Türkiye Cumhuriyetini ve Türk\nMilletinin birliğini temsil eder; Anayasanın uygulanmasını, Devlet organlarının\ndüzenli ve uyumlu çalışmasını temin eder. (3) Cumhurbaşkanı,\nyetkilerinden bir kısmını gerektiğinde sınırlarını yazılı olarak belirterek\nastlarına devredebilir. Ancak devrettiği yetkiyi, gerek gördüğünde kendisi de\ndoğrudan kullanabilir. Cumhurbaşkanı Özel Kalem Müdürlüğü MADDE 2 - (1) Cumhurbaşkanı Özel Kalem\nMüdürlüğünün görevleri şunlardır: a) Cumhurbaşkanı makamına\nilişkin hizmetleri yürütmek, b) Cumhurbaşkanının resmi\nve özel yazışmalarını yürütmek, c) Cumhurbaşkanının\ntören, yurtiçi ve yurtdışı gezi işlerini düzenlemek ve yürütmek, ç) Cumhurbaşkanlığı\nmakamının protokol, halkla ilişkiler ve kurumsal iletişim hizmetlerini\nbünyesindeki birimler aracılığıyla yürütmek, d) Cumhurbaşkanının Milli\nSaraylar ve Devlet Arşivlerine ilişkin talimat, iş ve işlemlerini yürütmek, e) Cumhurbaşkanı\ntarafından verilen diğer görevleri yapmak. (2) Cumhurbaşkanı Özel\nKalem Müdürüne yardımcı olmak üzere Cumhurbaşkanı Özel Kalem Müdür Yardımcıları\ngörevlendirilebilir. Bunlar Cumhurbaşkanı Özel Kalem Müdürü tarafından verilen\ngörevleri yaparlar. (3) İhtiyaç duyulan\nyerlerde Cumhurbaşkanlığı çalışma büroları açılabilir. Bu büroların\nfaaliyetleri Cumhurbaşkanı Özel Kalem Müdürünün sorumluluğu altında yürütülür. (4) Cumhurbaşkanı Özel\nKalem Müdürüne büyükelçi unvanı verilir. Cumhurbaşkanı\nBaşdanışmanı ve Danışmanı MADDE 3- (1) Cumhurbaşkanı, kendisine\ndanışmanlık ve verdiği diğer görevleri yapmak üzere Cumhurbaşkanı Başdanışmanı\nve Cumhurbaşkanı Danışmanı atayabilir. Özel temsilci MADDE 4 - (1) Cumhurbaşkanı, özel bilgi ve\nuzmanlık gerektiren konularda, dış ülkelerde veya uluslararası kuruluşlar\nnezdinde özel bir görevi ifa etmek üzere özel temsilci görevlendirebilir. Bu\nşekilde görevlendirileceklere Büyükelçi unvanı verilebilir. Büyükelçilik unvanı\nözel temsilcilik görevi müddetince devam eder. (2) Özel temsilcilerin\ngiderleri Cumhurbaşkanlığı bütçesinden karşılanır. Bunlara ödenecek harcırah\nhakkında Cumhurbaşkanı Başdanışmanlarına ilişkin hükümler uygulanır. Cumhurbaşkanlığı\nYüksek İstişare Kurulu MADDE 4/A-\n(Ek:RG-15/5/2019-30775- CK- 36 / 1 md.) (1) Millete ve devlete\nhizmeti geçmiş, bilgi ve birikim sahibi kişilerin bu kazanımlarından istifade\nedilebilmesi amacıyla Cumhurbaşkanlığı Yüksek İstişare Kurulu oluşturulmuştur.\nKurul üyeleri Cumhurbaşkanınca belirlenir. Kurulun çalışma usul ve esasları ile\nKurul üyelerine yapılabilecek ödemeler Cumhurbaşkanınca belirlenir. İKİNCİ KISIM CUMHURBAŞKANLIĞI GENEL SEKRETERLİĞİ [1] Genel Sekreter [2] MADDE 5 - (1) En yüksek Devlet memuru olan Genel\nSekreter, Cumhurbaşkanlığı Genel Sekreterliğinin en üst amiridir. (2) Genel Sekreterliğin görevleri\nşunlardır: a) Mevzuatla verilen\ngörevleri yapmak, b) Cumhurbaşkanı\ntarafından verilen diğer görevleri yapmak. (3) Genel Sekreter\nbütün birimlerin faaliyetlerini, işlemlerini ve hesaplarını denetlemekle\ngörevli ve yetkili olup yukarıda belirtilen hizmetlerin mevzuata,\nCumhurbaşkanının politika ve talimatlarına uygun olarak yürütülmesinde\nCumhurbaşkanına karşı sorumludur. Görevler ve birimler [3] MADDE 6 - (1) Genel Sekreter Cumhurbaşkanı\nadına aşağıdaki görevleri yapar. a) Anayasada belirtilen\ngörevlerinin yerine getirilmesinde ve yetkilerinin kullanılmasında\nCumhurbaşkanına gerekli olan hizmetleri sunmak. b) Türkiye Büyük Millet\nMeclisi ile olan münasebetlerin yürütülmesi ve kamu kurum ve kuruluşları\narasında koordinasyonun sağlanması için gerekli çalışmaları yapmak. c) Devlet Teşkilatının\ndüzenli ve etkin bir şekilde işlemesini temin edecek prensiplerin tespiti için\ngerekli çalışmaları yapmak. ç) İç güvenlik, dış\ngüvenlik ve terörle mücadele konusunda koordinasyonun sağlanması için gerekli\nçalışmaları yapmak. d)\nYapılan çalışmaların kamuoyundaki tesirlerini izleme ve değerlendirme\nçalışmalarını yapmak. (2) Genel Sekreterliğin\nbirimleri aşağıda gösterilmiştir. a) Hukuk ve Mevzuat\nGenel Müdürlüğü b ) Personel ve\nPrensipler Genel Müdürlüğü c) Güvenlik İşleri Genel\nMüdürlüğü ç)\nDestek ve Mali Hizmetler Genel Müdürlüğü d) (Ek:\nRG-10/1/2019-30651-CK-27/1 md.) Koruma Hizmetleri Genel Müdürlüğü Hukuk ve Mevzuat Genel Müdürlüğü MADDE 7 - (1) Hukuk ve Mevzuat Genel\nMüdürlüğünün görevleri şunlardır: a)\nTBMM tarafından kabul edilen kanunların şekil ve esas bakımından Anayasa ve\nhukukun genel ilkelerine uygunluğunu incelemek, verilecek talimata göre onaya\nhazırlanması veya bir daha görüşülmek üzere Türkiye Büyük Millet Meclisine geri\ngönderilmesi için gerekli çalışmaları yapmak, b)\nKanunların, TBMM İçtüzüğünün tümünün veya belirli hükümlerinin Anayasaya şekil\nve esas bakımından aykırı olmaları durumunda, bunlarla ilgili olarak Anayasa\nMahkemesi nezdinde açılacak iptal davası hazırlıklarını yapmak, c)\nAnayasa değişikliğine ilişkin kanunların, Cumhurbaşkanınca halkoyuna\nsunulmasına ilişkin işlemlerin yapılmasını sağlamak, ç)\nKanun ve Cumhurbaşkanlığı kararnamelerinin yayımlanmasına ilişkin işlemleri\nyapmak, d)\nMilletlerarası anlaşmaların kanunla uygun bulunması için TBMM Başkanlığına\ngönderilmesine ilişkin işlemleri yapmak , e) Bakanlıklar ile kamu\nkurum ve kuruluşlarınca hazırlanan mevzuat taslaklarını; Anayasaya, kanunlara,\nCumhurbaşkanlığı kararnamelerine, genel hukuk kurallarına, Cumhurbaşkanı\nProgramına uygunluğu açısından incelemek, f) Mevzuat hazırlama usul\nve esaslarının belirlenmesi için gerekli çalışmaları yapmak, g) Mevzuatı bilgi işlem\nsistemi içinde takip etmek, ğ) Resmi Gazete'nin\nyayımlanmasını sağlamak, h)\nTürk Ceza Kanununun 299 uncu maddesi kapsamına girmeyen ancak yargı\nmercilerince Cumhurbaşkanlığına gönderilen ve Cumhurbaşkanının taraf olarak\ngösterildiği evraka ilişkin işlemleri takip etmek, ı)\nHükümlülerin sürekli hastalık, sakatlık ve kocama sebebiyle cezalarının Cumhurbaşkanınca\nhafifletilmesi veya kaldırılmasına ilişkin işlemleri yürütmek ve alınan\nkararları Adalet Bakanlığına bildirmek, i) 26/9/2011 tarihli ve\n659 sayılı Genel Bütçe Kapsamındaki Kamu İdareleri ve Özel Bütçeli İdarelerde\nHukuk Hizmetlerinin Yürütülmesine İlişkin Kanun Hükmünde Kararname hükümlerine\ngöre hukuk birimlerine verilen diğer görevleri yapmak, j) Cumhurbaşkanınca\nçıkarılan Cumhurbaşkanlığı kararnameleri, kararları ile yönetmelik taslaklarını\nhazırlamak. k) Makam tarafından\nverilen benzeri görevleri yapmak. (2) ( Mülga:RG-24/10/2019-30928-CK-48/1\nmd. ) Personel ve Prensipler\nGenel Müdürlüğü MADDE 8 - (1) Personel ve Prensipler Genel Müdürlüğünün\ngörevleri şunlardır: [4] [5] a)\nDevlet Teşkilatının düzenli ve etkin bir şekilde işlemesini sağlayıcı prensiplerin\ntespit edilmesi, direktiflerin verilmesi, önlemler alınması ve koordinasyonun\nsağlanması için gerekli işlemleri yapmak, b)\nCumhurbaşkanına vekâlet işlemlerini yapmak, c)\nCumhurbaşkanı yardımcıları ile bakan atanmaları ve görevden alınma işlemleri\nile vekâlet işlemlerini yapmak, ç)\nTürkiye Büyük Millet Meclisi üyelerinin dokunulmazlıklarının kaldırılmasına ait\nişlemleri yapmak, d)\nTBMM seçimlerinin yenilenmesine ilişkin işlemleri yürütmek, e)\nÜst kademe kamu yöneticilerinin atamaları ile Cumhurbaşkanınca yapılacak diğer\natama ve seçme işlemlerini Anayasa, kanunlar, Cumhurbaşkanlığı kararnameleri ve\nhukukun genel ilkeleri açısından inceleyerek gerekli işlemleri yapmak, f)\nDevletin sevk ve idaresinde görevli üst kademe yöneticileri hakkında (…) [6] ,\nsicil özetlerini ve biyografilerini tutmak, g)\nÜst kademe yöneticilerinin hizmet içi eğitimiyle ilgili işlemleri yapmak, ğ)\nKamu yönetiminin geliştirilmesi ile ilgili hedeflerin, politikaların ve\ntedbirlerin tespiti için inceleme ve araştırmalar yapmak, yaptırmak ve bunları\ndeğerlendirme amacıyla gerekli çalışmaları yapmak, h)\nBağlı, ilgili ve ilişkili kuruluşların Cumhurbaşkanlığı veya bakanlıklarla\nilgilendirilmelerine dair işlemleri yapmak, ı) Kamu personeli ile\nilgili mevzuat çalışmalarının koordinasyonunu sağlamak, i) (Ek:RG-21/4/2021-31461-CK-73/1 md.) Cumhurbaşkanı tarafından\nbelirlenen temel hedef ve amaçlar çerçevesinde; memur ve diğer kamu\ngörevlilerinin tabi olacakları personel rejimlerinin temel ilke ve esaslarının\nbelirlenmesine, hukuki ve mali statülerinin ve uygulama esaslarının tespit\nedilmesine, düzenlenmesine, geliştirilmesine, personel rejimleri arasında uyum,\ndenge ve koordinasyonun sağlanmasına ilişkin iş ve işlemleri ilgili mevzuat\nçerçevesinde yürütmek, j) (Ek:RG-21/4/2021-31461-CK-73/1 md.) Memur ve diğer kamu\ngörevlilerine ilişkin mevzuat hükümlerinin uygulanmasını izlemek, uygulama\nbirliğini sağlayıcı tedbirleri almak, uygulamayı yönlendirmek ve ortaya çıkacak\ntereddütleri gidermek, k) (Ek:RG-21/4/2021-31461-CK-73/1 md.) Kamu personel istihdam\nplanlaması ile personel alım ve yerleştirilmesinde uygulanacak usul ve\nesasların belirlenmesine ilişkin iş ve işlemleri yürütmek, kamu kurum ve\nkuruluşlarındaki istihdam ilanlarının kamuoyu ile etkin ve şeffaf biçimde\npaylaşılmasını sağlamak, [7] l) (Ek:RG-28/3/2025-32855-CK-183/1 md.) Kamuda insan kaynağı\nyönetim modellemelerinin hayata geçirilmesine ve insan kaynağının\ngeliştirilmesini sağlamaya yönelik projeler geliştirmek, ihtiyaç duyulan\nalanlarda yetenek gelişim faaliyetlerini yürütmek, m) (Ek:RG-28/3/2025-32855-CK-183/1 md.) Devlet teşkilatı\niçerisinde yer alan kurum ve kuruluşların merkez, taşra ve yurtdışı teşkilat\nbirimlerinin elektronik ortamda tanımlanmasına ve paylaşılmasına yönelik\nçalışmaları koordine etmek, n) (Ek:RG-21/4/2021-31461-CK-73/1 md.) 2 sayılı Genel Kadro ve\nUsulü Hakkında Cumhurbaşkanlığı Kararnamesinde kamu kurum ve kuruluşlarının\nkadro, pozisyon, atama izni ve açıktan alım izinlerine ilişkin olarak öngörülen\niş ve işlemleri yapmak, uygulamaları izlemek ve yönlendirmek, o) (Ek:RG-21/4/2021-31461-CK-73/1 md.) Kamu iktisadi\nteşebbüsleri ve bağlı ortaklıklarının personeli ile kadro ve pozisyonlarına\nilişkin iş ve işlemleri yapmak, uygulamaları izlemek ve yönlendirmek, ö) (Ek:RG-21/4/2021-31461-CK-73/1 md.) Kamu kurum ve kuruluşlarının\nkadro ve unvan standardizasyonu, iş analizleri ve görev tanımları ile ilgili\nçalışmalar yapmak ve bu konularda gerekli koordinasyonu sağlamak, p) (Ek:RG-21/4/2021-31461-CK-73/1 md.) Kamu personelinin\nyurtiçinde ve yurtdışında eğitim ve yetiştirilmeleri ile ilgili çalışmaları\nyapmak, uygulamayı izlemek, değerlendirmek ve denetlemek, r) (Ek:RG-21/4/2021-31461-CK-73/1 md.) İç ve dış seyahat\nyevmiyeleriyle sürekli görevle yabancı memleketlerde bulunan memurların\nmaaşlarına tatbik edilecek ödeme misillerinin tespitine ilişkin iş ve işlemleri\nilgili mevzuat çerçevesinde yürütmek, s)\nCumhurbaşkanının özlük işlerini yürütmek, Cumhurbaşkanlığı merkez teşkilatının\npersonel politikasına yönelik önerilerde bulunmak ve tespit edilen politikaları\nuygulamak, personelin tayin, nakil, özlük ve emeklilikleriyle ilgili işleri\nyapmak ve personelin yetiştirilmesi için gerekli çalışmaları yapmak, ş) Devlet\nprotokolünün belirlenmesi için gerekli iş ve işlemleri yapmak, t)\nMakamca verilen benzeri görevleri yapmak. Güvenlik İşleri Genel\nMüdürlüğü MADDE 9 - (1) Güvenlik İşleri Genel\nMüdürlüğünün görevleri şunlardır: a)\nDevletin güvenlik politika ve stratejileri ile ilgili kamu kurum ve kuruluşları\nile koordinasyonu sağlamak, belirlenen politikaların uygulamasını izlemek, değerlendirmek\nve raporlamak, b) Olağanüstü hâl ilan\nedilen bölgelerde, olağanüstü hâl ilanına esas olan konularda bilgileri\nderlemek, değerlendirmek ve bu hususlarda koordinasyonu sağlamak, c) 3713 sayılı Terörle\nMücadele Kanununun 20 nci maddesinin üçüncü fıkrası çerçevesinde\nCumhurbaşkanlığınca tahsis edilecek kamu kurum ve kuruluşlarına ait konutları\nbelirlemek, gerektiğinde bu amaçla taşınmaz kiralanması ve edinimine ilişkin\nişlemleri yürütmek ve bu işlemlere ilişkin usul ve esasları belirlemek, ç) Görevleri ile ilgili\nkonularda kamuoyunu bilgilendirici çalışmalar yapmak, d) Makamca verilen\nbenzeri görevleri yapmak. (2) (Mülga:RG-24/10/2019-30928-CK-48/1\nmd.) Destek\nve Mali Hizmetler Genel Müdürlüğü MADDE\n10 - (1) Destek ve\nMali Hizmetler Genel Müdürlüğünün görevleri şunlardır: a)\n5018 sayılı Kanun hükümleri çerçevesinde, Cumhurbaşkanlığının kiralama ve satın\nalma işlerini yürütmek, temizlik, aydınlatma, ısıtma, onarım, taşıma ve benzeri\nhizmetleri yapmak veya yaptırmak, b) 5018 sayılı Kamu Malî\nYönetimi ve Kontrol Kanunu, 22/12/2005 tarihli ve 5436 sayılı Kanunun 15 inci\nmaddesi ve diğer mevzuatla strateji geliştirme ve malî hizmetler birimlerine\nverilen görevleri yapmak, c) Cumhurbaşkanlığı\nMerkez Teşkilatı taşınır ve taşınmazlarına ilişkin işlemleri ilgili mevzuat\nçerçevesinde yürütmek, ç)\nCumhurbaşkanlığı Merkez Teşkilatına ait her türlü kara, deniz ve hava\ntaşıtlarına ilişkin kiralama, satın alma, bakım, onarım ve yenileme\nhizmetlerini yürütmek, d)\nCumhurbaşkanlığı yerleşkelerinin bilişim altyapısının kurulumu, bakımı, ikmali,\ngeliştirilmesi ve güncellenmesi ile ilgili işleri yapmak ve haberleşme\ngüvenliğini sağlamak, e)\nCumhurbaşkanlığı tarafından sunulan hizmetlerin e-Devlet kapsamında verilmesine\nyönelik altyapı çalışmaları yapmak, kamu ve sivil toplum kuruluşlarına ait\nprojelerde koordinasyon sağlamak, f)\nBilişim hizmetleriyle ilgili bilgileri toplamak ve veri tabanları oluşturmak, g)\nGenel evrak ve arşiv faaliyetlerini düzenlemek ve yürütmek, ğ)\nMakamca verilen benzeri görevleri yapmak. Koruma\nHizmetleri Genel Müdürlüğü [8] MADDE\n10/A- (Ek:RG-10/1/2019-30651-CK-27/2 md.) (1)\nKoruma Hizmetleri Genel Müdürlüğünün görevleri şunlardır: a) Cumhurbaşkanı ve aile fertleri ile Cumhurbaşkanlığı\nyapmış olanlar, Cumhurbaşkanı Yardımcıları, Bakanlar, Cumhurbaşkanlığı Genel\nSekreteri, Cumhurbaşkanının korunması talimatı verdiği kişilerin maddi ve\nmanevi şahsiyetlerine yönelik her türlü saldırıya karşı, Cumhurbaşkanlığı\nhizmet mahallerinde ve ikametleri ile her türlü ulaşım aracında, yurtiçi ve\nyurtdışında gerçekleştireceği toplantı, gezi, tören veya açılış gibi\nfaaliyetlerde gerekli koruma tertip ve tedbirlerini almak veya aldırmak, [9] b)\nKoruma görevi ile ilgili olarak yurtiçi ve yurtdışında ilgili makam, kurum,\nkuruluş ve güvenlik birimleri yetkilileri ile koordinasyonu sağlamak, gerekli\nkoruma tedbirlerini almak veya aldırmak, c)\nCumhurbaşkanı ve diğer devlet erkânının katılımıyla gerçekleştirilen\nprogramlarda alınacak olan güvenlik tedbirleri ile koruma hizmetlerini diğer\ndevlet erkânını kapsayacak şekilde planlamak ve koordine etmek, gerektiğinde\nyakın koruma hizmetlerini Cumhurbaşkanının programda bulunduğu sürece kendi\nuhdesine almak, ç)\nCumhurbaşkanlığı hizmet mahallerinde, ikamet veya Cumhurbaşkanının ve aile\nfertlerinin bulunduğu bina ve tesislerin girişlerinde ve yakın çevresinde\nortaya çıkabilecek tehlikelere karşı gerekli önleyici ve koruyucu koruma\ntedbirlerini almak, (…) [10] , d) Cumhurbaşkanının ikametgâhı, makam, özel ve çalışma\nodaları ile seyahat araçlarında gerekli teknik taramayı yapmak, bu yerler ile\nCumhurbaşkanlığı hizmet mahallerindeki giriş kapılarında ve bina girişlerinde\nfiziki ve elektronik her türlü güvenlik tertip ve tedbirlerini almak veya aldırmak, e) (İptal\nbent: Anayasa Mahkemesinin 28/12/2023 tarihli ve E.:2019/30; K.:2023/227 sayılı\nKararı ile.) f)\nGenel Müdürlük personelinin atama, yer değiştirme, görevlendirme, eğitim,\ndisiplin, performans değerlendirme ve benzeri tüm özlük ve idari işlemlerinin\nyürütülmesi için ilgili birimlerle gerekli koordinasyonu sağlamak, g)\nKoruma hizmetleri ile ilgili taşıt, araç, gereç, malzeme ve benzeri ihtiyaçları\nplanlayarak temini için ilgili birimlerle gerekli koordinasyonu sağlamak, ğ)\nKonuk devlet başkanları ile hükümet başkanları veya eşdeğer devlet büyükleri\nile eşlerinin Türkiye’ye gelişlerinde yakın koruma ve güvenlik tedbirlerini\nalmak veya aldırmak, gelen heyetle bu amaçla işbirliği yapmak, ilgili birimler\nile gerekli koordinasyonu sağlamak, h)\nKoruma hizmetlerinin etkin ve verimli yürütülebilmesi amacıyla koruma\npersonelinin her türlü eğitim ihtiyacını belirlemek, hizmetin özelliklerine\ngöre personelin bilgi ve becerilerinin geliştirilmesi amacıyla gerekli kısa ve\nuzun vadeli eğitim programları hazırlamak, bu eğitim programlarını uygulayarak\nbaşarılı olanları sertifikalandırmak, ı)\nCumhurbaşkanlığı hizmet mahallerindeki kamera ve kayıt sistemleri ile\nCumhurbaşkanının çalışma ofisi, ikameti veya bulunduğu bina, tesis ve program\nyerlerinde telsiz ve role istasyonları ihtiyaçlarını tespit etmek, temin etmek,\nkurulumlarını ve çalışır durumda bulunmalarını ilgili birimlerle koordineli\nolarak sağlamak, i)\nCumhurbaşkanlığı hizmet mahallerindeki elektronik güvenlik sistemleri\nihtiyaçlarını tespit etmek, planlamak, ilgili birimlerle koordineli olarak\ntemin edilmesini sağlamak ve işletmek, j)\nCumhurbaşkanının yurtiçi ve yurtdışı seyahatlerinde kullandığı ulaşım\naraçlarının fiziki ve teknik koruma tedbirlerini almak, k)\nMakamca verilen benzeri görevleri yapmak. (2)\nGenel Müdür hizmet yönünden Cumhurbaşkanına, idari yönden Genel Sekretere bağlıdır.\nKoruma hizmetlerinin yerine getirilmesinde İçişleri Bakanlığından\ngörevlendirilen personel Emniyet Genel Müdürlüğü Cumhurbaşkanlığı Koruma Daire\nBaşkanlığı görev ve çalışma mevzuatı ile belirlenen görev, yetki ve\nsorumluluklarını Genel Müdür emri ve gözetiminde yerine getirir. Genel Müdür,\nkoruma personeli ile ilgili olarak bu personelin kadrosunun bulunduğu\nteşkilatın en üst amirine mevzuat ile verilen yetkileri haizdir. Kadrolar [11] MADDE 11 - (1) (Değişik:RG-10/1/2019-30651-CK-27/3\nmd.) Cumhurbaşkanlığı Makamı, Cumhurbaşkanlığı Genel Sekreterliği,\nCumhurbaşkanı Yardımcılıkları ve Cumhurbaşkanlığı Politika Kurullarından oluşan\nCumhurbaşkanlığı Merkez Teşkilatının kadroları, Cumhurbaşkanı kararıyla\nbelirlenir. (2) Genel Sekreter, dolu\nkadrolarda derece değişikliğine, boş kadrolarda ise sınıf, unvan ve derece\ndeğişikliğine yetkilidir. Atama ve görevlendirmeler [12] MADDE 12 - (1) Genel Sekreter, Cumhurbaşkanlığı Özel Kalem Müdürü,\nBaşdanışmanlar, Danışmanlar ve Genel Müdürler Cumhurbaşkanı tarafından; diğer\npersonel ise Genel Sekreter tarafından atanır veya görevlendirilir. (Ek\ncümle:RG-10/1/2019-30651-CK-27/4 md.) Koruma Hizmetleri Genel Müdürlüğü\npersoneli, Genel Sekreterliğin talebi üzerine Emniyet, Jandarma veya Sahil\nGüvenlik Hizmetleri sınıflarına mensup olanlar arasından İçişleri Bakanlığınca\ngörevlendirilir. [13] (2) Birinci fıkrada belirtilen\npersonelden Cumhurbaşkanı tarafından atananlar, dış ülkelerde veya uluslararası\nkuruluşlar nezdinde, büyükelçi gibi akredite edilmeksizin, özel bir misyonla\ngörevlendirilebilir. Bu şekilde görevlendirileceklere Cumhurbaşkanının onayı\nile büyükelçi unvanı verilebilir. (Değişik cümle:RG-10/1/2019-30651-CK-27/4\nmd.) [14] Büyükelçilik unvanı Cumhurbaşkanınca\ngeri alınmadığı müddetçe devam eder. (3) Üniversite öğretim elemanları, 4/11/1981 tarihli ve 2547\nsayılı Yükseköğretim Kanununun 38 inci maddesine göre görevlendirilebilir. (4) (İptal birinci cümle: Anayasa\nMahkemesinin 26/10/2023 tarihli ve E.:2018/118; K.:2023/180 sayılı Kararı ile.) (Mülga ikinci cümle:RG-21/4/2021-31461-CK-73/2 md.) (İptal üçüncü cümle:\nAnayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile.) (5) (İptal fıkra: Anayasa Mahkemesinin 26/10/2023 tarihli\nve E.:2018/118; K.:2023/180 sayılı Kararı ile.) Personelin statüsü [15] MADDE 13 - (1) Merkez Teşkilatında; a) Kadrolu personel, b) Kadroya bağlı süreli personel, c) Kadroya bağlı olmayan süreli personel, ç) Kısmi zamanlı personel, d) Sözleşmeli personel, görev yapar. (2) Kadrolu personel, istisnai memuriyet statüsünde 14/7/1965\ntarihli ve 657 sayılı Devlet Memurları Kanununa tâbi Genel Sekreterlik kadrolarına\nnaklen veya açıktan atanan personeldir. (…) [16] ,\nherhangi bir sosyal güvenlik kurumundan emeklilik veya yaşlılık aylığı alanlar\nkadrolu olarak atanamazlar. (İptal cümle: Anayasa Mahkemesinin 26/10/2023\ntarihli ve E.:2018/118; K.:2023/180 sayılı Kararı ile.) (3) Kamu kurum ve kuruluşlarında, mevzuatın verdiği yetkiye\ndayanılarak kurulan banka ve kuruluşlarda, bunların sermayelerinin yarısından\nfazlasına katılması suretiyle kurulan kuruluşlarda çalışanlar (…) [17] hizmetlerine ihtiyaç duyulması sebebiyle ve üç yıl süreyle Genel Sekreterliğin\ntalebi üzerine Genel Sekreterlik kadrolarında süreli olarak görevlendirilebilir.\nSüresi bitenlerin aynı usulle yeniden görevlendirilmeleri mümkündür. Bu\npersonel kendi kurum veya kuruluşundan izinli sayılır ve Genel Sekreterlikte\ngeçen süreleri, mensubu oldukları kurum veya kuruluşta geçmiş kabul edilir; her\ntürlü özlük hakları kendi kurum veya kuruluşunda saklı kalır; (…) [18] Genel Sekreterin uygun görüşü alınmadan, kendi kurum veya kuruluşundaki işlem\nve eylemi sebebiyle, adlî yönden ve disiplin yönünden verilen bir ceza kararı\nolmadıkça veya yaş haddine ulaşmadıkça, özelleştirme kapsamına alınan kuruluş\npersoneli hariç olmak üzere, emekli edilemez, kendi kurumunda kurum içi görev\ndeğişikliği yapılamaz, varsa sözleşmesi feshedilemez, özlük, malî ve sosyal\nhakları ve yardımları kısıntıya uğratılamaz; bu Kararnamede yer verilen\nhükümler saklı kalmak şartıyla, kendi kurum ve kuruluş çalışanlarının bağlı\nolduğu mevzuata tâbidir. (4) Kadroya bağlı olmayan süreli personel, kadroları ve\nkadroya bağlı bütün özlük hak ve işlemleri kendi kurum veya kuruluşlarında\nolan, personel Genel Sekreterlikteki hizmetlerini bir kadroya bağlı\nolmaksızın yürüten personeldir. (5) Doktor, mühendis ve mimarlar ile diğer sağlık personeli\nve teknik personel Genel Sekreterlikte haftanın belirli günlerinde veya günün belirli saatlerinde kısmî zamanlı olarak\nçalıştırılabilir. (6) Genel Sekreterlik birinci fıkrada belirtilen istihdam\nşekilleriyle bağlı olmaksızın, gerekli gördüğü konularda araştırma, inceleme ve\nçalışma yaptırmak amacıyla kamu kurum ve kuruluşlarında çalışan uzman\npersonelden oluşan komisyonlar, danışma kurulları ve çalışma grupları kurmaya\nyetkilidir. Serbest veya özel sektörde çalışan uzman kişilere de bu\nkomisyonlarda görev verilebilir. Komisyonlarda görevlendirilenler çalışmaları\nile ilgili gizli bilgileri açıklayamazlar. (7) (İptal fıkra: Anayasa Mahkemesinin 26/10/2023 tarihli\nve E.:2018/118; K.:2023/180 sayılı Kararı ile.) Sözleşmeli personele ilişkin hükümler [19] MADDE 14 - (1) Genel Sekreterlikte, (…) [20] sözleşmeli personel çalıştırılabilir. Sözleşmeli personel hakkında, bu Kararnamede\ndüzenlenmeyen ve sözleşmede yer almayan hususlarda sözleşmeli personel\nçalıştırılmasına ilişkin mevzuat hükümleri uygulanır. (2) Sözleşme yapmaya Genel Sekreter yetkilidir. (3) (İptal fıkra: Anayasa\nMahkemesinin 26/10/2023 tarihli ve E.:2018/118; K.:2023/180 sayılı Kararı ile.) (4) (İptal fıkra: Anayasa Mahkemesinin\n26/10/2023 tarihli ve E.:2018/118; K.:2023/180 sayılı Kararı ile.) Hizmetine ihtiyaç kalmayan sözleşmeli personel MADDE 14/A- (Ek:RG-24/10/2019-30928-CK-48/2 md.) (İptal: Anayasa Mahkemesinin\n30/11/2023 tarihli ve E: 2019/113, K: 2023/198 sayılı Kararı ile) Personele ilişkin diğer işlemler MADDE 15 - (1) Genel\nSekreterlikte görevli personelin mali ve sosyal hak ve yardımları , izinleri, bilgi sistemi ve özlük\ndosyası ile disiplin suç ve cezaları hakkında 657 sayılı Kanun ve ilgili\ndiğer mevzuat uygulanır. [21] (2) Süreli personelden (…) [22] diğer kamu kurum ve kuruluşları personelinin terfileri de başkaca bir işleme\ngerek duyulmadan kendi kurumunca süresinde yapılır. Yöneticilerin\nsorumlulukları ve yetki devri [23] MADDE 16 - (1) Genel Sekreterliğin her\nkademesindeki yöneticileri, yapmakla yükümlü bulundukları hizmet veya görevleri\nverilecek emir ve direktifler doğrultusunda mevzuata, plan ve programlara uygun\nolarak yerine getirmek ve yürütmekten bir üst yöneticiye karşı sorumludur. (2) Genel Sekreterliğin\nher kademedeki yöneticileri, gerektiğinde sınırlarını yazılı olarak açıkça\nbelirtmek şartıyla yetkilerinden bir kısmını astlarına devredebilirler. (3) Yetki devri, yetki\ndevreden amirin sorumluluğunu kaldırmaz. GEÇİCİ MADDE 1- (Ek:RG-24/10/2019-30928-CK-48/3\nmd.) (İptal: Anayasa Mahkemesinin 30/11/2023\ntarihli ve E: 2019/113, K: 2023/198 sayılı Kararı ile) GEÇİCİ MADDE 2- (Ek:RG-28/12/2024-32766-CK-174/11 md.) (1) Mevzuatta Cumhurbaşkanlığı İdari İşler\nBaşkanlığına yapılan atıflar Cumhurbaşkanlığı Genel Sekreterliğine,\nCumhurbaşkanlığı İdari İşler Başkanına yapılan atıflar Cumhurbaşkanlığı Genel\nSekreterine yapılmış sayılır. (2) Cumhurbaşkanlığı\nİdari İşler Başkanlığı kadrolarına yapılan atamalar Cumhurbaşkanlığı Genel\nSekreterliği kadrolarına yapılmış sayılır. ÜÇÜNCÜ KISIM CUMHURBAŞKANI\nYARDIMCILARI VE CUMHURBAŞKANINA VEKÂLET Cumhurbaşkanı\nYardımcıları MADDE\n17 - (1) Cumhurbaşkanı yardımcıları, Cumhurbaşkanı tarafından verilen görevleri\nyaparlar. (2)\nCumhurbaşkanı yardımcıları, Cumhurbaşkanına karşı sorumludur. Cumhurbaşkanına vekâlet MADDE 18 - (1) Cumhurbaşkanlığı makamının\nherhangi bir nedenle boşalması halinde, yenisi seçilene kadar en yaşlı\nCumhurbaşkanı yardımcısı Cumhurbaşkanlığına vekâlet eder ve Cumhurbaşkanına ait\nyetkileri kullanır. (2) Cumhurbaşkanının\nhastalık ve yurtdışına çıkma gibi sebeplerle geçici olarak görevinden ayrılması\nhallerinde, Cumhurbaşkanının görevlendirdiği yardımcısı Cumhurbaşkanına vekâlet\neder ve Cumhurbaşkanına ait yetkileri kullanır. Cumhurbaşkanı Yardımcıları Özel Kalem Müdürlükleri MADDE 19 - (1) Cumhurbaşkanı Yardımcıları\nözel kalem müdürlerinin görevleri şunlardır: a) Cumhurbaşkanı\nYardımcılarının resmi ve özel yazışmalarını yürütmek, b) Cumhurbaşkanı\nYardımcılarının her türlü protokol, tören, yurtiçi ve yurtdışı gezi işlerini\ndüzenlemek ve yürütmek. c) Cumhurbaşkanı\nYardımcıları tarafından verilen görevleri yapmak. (2) Cumhurbaşkanı\nYardımcılarının danışma ve büro hizmetlerini yürütecek personele ait kadrolar\nCumhurbaşkanlığı merkez teşkilatı kadro cetvelinde gösterilir. [24] DÖRDÜNCÜ KISIM CUMHURBAŞKANLIĞI POLİTİKA KURULLARI BİRİNCİ BÖLÜM Kurulların Oluşumu Kuruluş MADDE 20- (1) Cumhurbaşkanlığı bünyesinde\naşağıda yer alan kurullar kurulmuştur. [25] a) Bilim, Teknoloji ve\nYenilik Politikaları Kurulu. b) Eğitim ve Öğretim\nPolitikaları Kurulu. c) Ekonomi Politikaları\nKurulu. ç) Güvenlik ve Dış\nPolitikalar Kurulu. d) Hukuk Politikaları\nKurulu. e) Kültür ve Sanat\nPolitikaları Kurulu. f) (Değişik:RG-28/3/2025-32855-CK-183/2\nmd.) Sağlık Politikaları Kurulu. g) (Değişik:RG-28/3/2025-32855-CK-183/2\nmd.) Sosyal ve Gençlik Politikaları Kurulu. ğ) (Ek:RG-28/3/2025-32855-CK-183/2\nmd.) Tarım ve Gıda Politikaları Kurulu. h) (Değişik:RG-28/3/2025-32855-CK-183/2\nmd.) Yerel Yönetim ve Afet Politikaları Kurulu. Kurul Başkanı,\nbaşkanvekilleri ve üyeleri MADDE 21- (1) Cumhurbaşkanı, kurulların\nbaşkanıdır. (2) Kurullar en az üç\nüyeden oluşur. Kurul üyeleri Cumhurbaşkanınca atanır. Cumhurbaşkanı kurul\nüyelerinden birini başkanvekili olarak görevlendirir. Kurulların genel görev\nve yetkileri MADDE 22- (1) Kurulların genel görev ve\nyetkileri şunlardır: a)\nCumhurbaşkanınca alınacak kararlar ve oluşturulacak politikalarla ilgili\nöneriler geliştirmek. b) Geliştirilen politika\nve strateji önerilerinden Cumhurbaşkanınca uygun görülenler hakkında gerekli\nçalışmaları yapmak. c) Küresel rekabetin\ngetirdiği ani değişimlere karşı strateji ve politika önerileri geliştirmek, ç) Görev alanlarına giren\nkonularda kamu kurum ve kuruluşlarına görüş vermek. d) Görev alanlarına giren\nkonularda Bakanlıklar, kurum ve kuruluşlar, sivil toplum ve sektör\ntemsilcileri, alanında uzman kişiler ve ilgili diğer ilgililerin görüşünü\nalarak uygulanan politikaları ve gelişmeleri izlemek, yapılan çalışmalarla ilgili\nCumhurbaşkanına rapor sunmak. e) Cumhurbaşkanı\nprogramına uygunluk açısından, bakanlıklar ile kurum ve kuruluşların\nuygulamalarını izlemek ve Cumhurbaşkanına rapor sunmak. f) Bakanlıklar, kurum ve\nkuruluşlar, sivil toplum ve sektör temsilcileri, alanında uzman kişiler ve\nilgili diğer ilgililerin davet edilmesi suretiyle genişletilmiş kurul\ntoplantıları yapmak. g) Görev alanlarına giren\nkonularda talep, ihtiyaç ve etki analizi yapmak ve/veya yaptırtmak. ğ) Cumhurbaşkanınca\nverilen diğer görevleri yapmak. İKİNCİ BÖLÜM Kurullar Bilim, Teknoloji ve\nYenilik Politikaları Kurulu MADDE\n23- (1) Bilim, Teknoloji ve Yenilik Politikaları Kurulunun görev ve\nyetkileri şunlardır: a) Bölgesel ve küresel\nrekabette mukayeseli üstünlük kazandıracak alanları tespit edip bu alanlara\nyönelik tavsiyelerde bulunmak, b) Türkiye’nin hedefleri\ndoğrultusunda bilim ve teknoloji alanında politika önerilerinde bulunmak, c) Bilgi toplumuna\nilişkin hedef ve strateji tavsiyelerinde bulunmak, ç) Ar-Ge çalışmalarının\nözendirilmesi, teşvik edilmesi ve sonuçların ürünleştirilmesi için politika\nönerilerinde bulunmak, d) Bilim ve teknoloji\nalanındaki araştırma ve geliştirme politikalarının ekonomik kalkınma, sosyal\ngelişme ve milli güvenlik hedefleri doğrultusunda tespit edilmesi, yönlendirilmesi\nve koordinasyonunun sağlanması amacıyla altyapı, insan kaynağı ve diğer tüm\nkaynakların geliştirilmesine yönelik araştırmalar yaparak öneriler oluşturmak, e) Stratejik önemi haiz\nteknoloji alanlarını belirlemek için araştırmalar yapmak ve bu alanlara ilişkin\nöneriler oluşturmak, f) Teknolojik dönüşüm\nalanlarını tespit ederek orta ve uzun vadeli milli teknoloji politika önerileri\noluşturmak, g) Girişimcilik\nkültürünün yaygınlaştırılması için araştırmalar yapmak ve öneriler oluşturmak ğ) Sanayimizin ithalat\nbağımlılığını azaltacak, rekabet gücünü artıracak programların hayata\ngeçirilmesi ile sanayi ürünleri güvenliği ve denetimi politikasının ve endüstri\nbölgeleri kurulacak alanların belirlenmesi amacıyla çalışmalar yürütmek, h) Serbest bölgelerde yapılan\nfaaliyetleri değerlendirmek, bu bölgelerin geliştirilmesine ve sorunların\nçözümüne ilişkin stratejileri belirlemek ve önerilerde bulunmak, ı) Araştırma\naltyapılarıyla ilgili genel strateji çalışmaları yapmak ve bu konuda\nöncelikleri değerlendirmek, i) İnternet ortamının\nekonomik, ticari ve sosyal hayat ile bilim, eğitim ve kültür alanında etkin,\nyaygın, kolay erişilebilir olarak kullanımını teşvik edecek politika ve\nstrateji önerileri hazırlamak. Eğitim ve Öğretim\nPolitikaları Kurulu MADDE 24- (1) Eğitim ve Öğretim Politikaları\nKurulunun görev ve yetkileri şunlardır: a) Türkiye’nin hedefleri\ndoğrultusunda eğitim ve öğretim faaliyetleri ile ilgili politika önerilerinde\nbulunmak, b) Yükseköğretim strateji\nve amaçlarının belirlenmesi ve geliştirilmesi ile ilgili politika önerilerinde\nbulunmak, c) Eğitim ve öğretim\nfaaliyetlerinin uygulanmasına yönelik çalışmaları izlemek, ihtiyaç analizi\ngeliştirerek faaliyetlerin geliştirilmesi için politika önerileri oluşturmak, ç) Kalite, eşitlik ve\netkililik ilkeleri ile millî ve toplumsal değerlere dayalı bir eğitim sistemi\noluşturmak amacıyla politika önerileri geliştirmek, d) Üniversitelerde\naçılacak fakülte ve bölümlerle ilgili ihtiyaç analizi yaparak stratejik\nplanlamayla ilgili öneriler sunmak, e) Ülkenin işgücü\nplanlamasını dikkate alarak eğitim ve öğretim konusunda politika önerileri\noluşturmak, f) Avrupa Birliği eğitim\nve gençlik programlarının uygulanması ile ilgili genel politikaların\nbelirlenmesi, izlenmesi ve değerlendirilmesi amacıyla çalışmalar yapmak, g) Mesleki ve teknik\neğitim programlarının uygulandığı her tür ve derecedeki örgün, yaygın ve\nçıraklık eğitimi, mesleki ve teknik eğitim okul ve kurumları ile işletmelerde\nyapılacak mesleki eğitimin; planlanması, geliştirilmesi ve değerlendirilmesi\nkonularında politika önerileri geliştirmek. Ekonomi Politikaları\nKurulu MADDE 25- (1) Ekonomi Politikaları\nKurulunun görev ve yetkileri şunlardır: a) Ekonomik istikrarla\nilgili gelişmeleri izlemek ve değerlendirmek, b) Ekonomik konularda\naraştırmalar yapmak, c) Küresel ve ulusal\nekonomi ve kalkınma konuları ile ilgili gelişmeleri izlemek, değerlendirmek,\ngerektiğinde araştırmalar yapmak, ç) Ekonomik güvenlik ve\nekonomik savunmaya ilişkin ilke ve esasların tespitine, güncelleştirilmesine\nyönelik politika önerileri oluşturmak, d) Gerektiğinde gelir\nazaltıcı veya harcama artırıcı önerileri izlemek ve değerlendirmek, uygun\ngörülenler hakkında etki analizlerini yapmak, e) Bölgesel gelişme\nalanında ulusal düzeyde genel politikaların ve önceliklerin belirlenmesi amacıyla\nçalışmalar yapmak, önerilerde bulunmak, f) Kamu ve özel sektör\ntarafından yapılan yatırımların süreçlerini hızlandırma amacıyla öneriler\ngeliştirmek, g) İhracata dönük üretim\nstratejilerine yönelik politika önerileri geliştirmek, ğ) Ticaretin kolaylaştırılmasına\nyönelik stratejilerin ve eylem planlarının oluşumuna katkıda bulunmak, h) Faizsiz finans\nsisteminin daha hızlı ve sağlıklı geliştirilmesi ile ülkemizin uluslararası\nfinans merkezi vizyonuna katkı sağlanması amacıyla politika önerileri\ngeliştirmek, ı) Finansal sistemin\nbütününe sirayet edebilecek sistemik risklerin belirlenmesi, izlenmesi ve bu\ntür risklerin azaltılması için gerekli tedbir ve politika önerilerini tespit\netmek, i) Gümrük ve iç ticaret\npolitikalarının oluşturulması ve uygulanması ile ilgili olarak görüş bildirmek\nve bu konularda araştırma ve çalışmalar yapmak, j) Devlet desteklerinin\nilke ve esaslarının belirlenmesi amacıyla politika önerileri geliştirmek. Güvenlik ve Dış\nPolitikalar Kurulu MADDE 26- (1) Güvenlik ve Dış Politikalar Kurulunun görev ve\nyetkileri şunlardır: a) Türkiye’nin\nuluslararası ilişkilerine yönelik politika önerileri oluşturmak, b) Bölgesel etkinliği\nartırmaya yönelik politika önerileri oluşturmak, c) Bölgesel sorunlara\nçözüm önerileri geliştirmek, ç) Küresel gelişmeleri\nanaliz ederek raporlamak, d) Değişen güvenlik\nortamını analiz ederek, tehditlere, Türkiye Cumhuriyeti sınırlarının yasadışı\nfaaliyetlere karşı korunması, güvenliğinin sağlanması, ülke içinde ve\nuluslararası alanda işbirliğinin geliştirilmesi ile sınır yönetimine ilişkin\ngüvenlik politika önerileri geliştirmek, e) Türkiye’nin göç\npolitika ve stratejilerini belirlemek, uygulanmasını takip etmek, Göç\nuygulamalarını izlemek ve önerilerde bulunmak, göç alanında yapılması planlanan\nyeni düzenlemeleri değerlendirmek, göç politikaları ve hukuku alanında bölgesel\nve uluslararası gelişmeleri takip etmek ve bu gelişmelerin Türkiye’ye\nyansımalarını değerlendirerek raporlamak, f) (Mülga:RG-28/3/2025-32855-CK-183/3\nmd.) g) Sivil havacılık\ngüvenliği ile ilgili politikaların belirlenmesi amacıyla çalışmalar yapmak, ğ) Siber güvenlik ile\nilgili politika ve strateji önerileri geliştirmek, h) Karayolu, demiryolu ve\nhavayolu trafik güvenliği ile ilgili politika önerileri geliştirmek. Hukuk Politikaları\nKurulu MADDE 27- (1) Hukuk Politikaları\nKurulunun görev ve yetkileri şunlardır: a) Adalet, hak ve\nözgürlükler, eşitlik ilkesi, hukukun üstünlüğü ve çoğulcu demokrasinin\ngeliştirilmesine yönelik politika önerileri oluşturmak, b) Yargı sisteminin adil,\nhızlı ve etkin şekilde işlemesi için politika önerileri oluşturmak, c) Ulusal ihtiyaçlar ve\nevrensel ilkeler gözönünde tutularak hukuk sisteminin iyileştirilmesi ve\nmevzuatın güncellenmesine yönelik reform önerilerinde bulunmak, ç) Haklar ve hak\nihlalleri ile ilgili araştırmalarda bulunmak ve ihlallerin önlenmesine yönelik\nçözüm yolları aramak ve önerilerde bulunmak. d) Suç oranlarının\nazaltılmasına yönelik araştırmalar yapmak, e) Kadınlara ve çocuklara\nkarşı şiddet, aile içi şiddet ve çocuk istismarını önlemek amacıyla araştırma\nve çalışmalar yapmak, Kültür ve Sanat\nPolitikaları Kurulu MADDE 28- (1) Kültür ve Sanat\nPolitikaları Kurulunun görev ve yetkileri şunlardır: a) Kültür ve sanatın\ntoplumun her kesimine yayılması, kültürel ve tarihi mirasımızın korunması ve\nkültür turizminin geliştirilmesi amacıyla politika önerileri oluşturmak, b) Yurtdışında yaşayan\nTürk vatandaşlarının sorunlarının tespiti, soydaş ve akraba topluluklarla\nsosyal, kültürel, iktisadî ve diğer alanlarda ilişkilerin korunup\ngeliştirilmesine yönelik stratejilerin belirlenmesine yardımcı olmak. Sağlık Politikaları\nKurulu MADDE 29- (Başlığı ile\nBirlikte Değişik:RG-28/3/2025-32855-CK-183/4 md.) (1) Sağlık\nPolitikaları Kurulunun görev ve yetkileri şunlardır: a) Sağlık\nsisteminin geliştirilmesi amacıyla politika önerileri geliştirmek, b) Önleyici\nsağlık hizmetlerinin artırılarak sağlık hizmeti veren kuruluşların yüklerinin\nazaltılması ve etkinliklerinin artırılmasına yönelik araştırmalar yapmak ve\nönerilerde bulunmak, c) Tıbbi\nteknolojiler ve ilaç sanayinin yerlileştirilmesi için politika önerileri\noluşturmak, ç) Sağlık\nhizmetleri ve teknolojilerinde uluslararası gelişmeleri takip ederek sonuçları\nraporlamak, d) Toplumda\nartan hastalıkların önlenmesi ve azaltılmasına yönelik politika önerileri\noluşturmak, e) Bağımlılıkla\nmücadele konusunda politika önerileri ve stratejiler geliştirmek. Sosyal ve Gençlik\nPolitikaları Kurulu [26] MADDE 30 - (1) Sosyal ve Gençlik\nPolitikaları Kurulunun görev ve yetkileri şunlardır: a) Toplumun ihtiyaç\nsahibi kesimlerine yönelik yapılan çalışmaların etkinliği için politika\nönerileri oluşturmak, b) Aile kurumunun\nkorunması, güçlendirilmesi; iş ve aile hayatı uyumunun sağlanması için politika\nönerileri oluşturmak, c) (Ek:RG-28/3/2025-32855-CK-183/5\nmd.) Gençliğin kişisel ve sosyal gelişiminin desteklenmesine yönelik\naraştırmalar yapmak ve politika önerilerinde bulunmak, ç) (Ek:RG-28/3/2025-32855-CK-183/5\nmd.) Gençliğin sosyal hayatın her alanına etkin katılımını sağlayıcı\npolitika önerileri geliştirmek, d) (Ek:RG-28/3/2025-32855-CK-183/5\nmd.) Gençlerin kötü alışkanlıklardan korunmasına yönelik politika önerileri\ngeliştirmek, e) Çalışma şartlarının\niyileştirilmesine yönelik politika önerileri geliştirmek, f) Gelir güvencesi ve\ngelir adaleti sağlamaya yönelik politika önerileri geliştirmek, g) Sosyal refahın\noluşturulmasına yönelik politika önerileri geliştirmek, ğ) Dezavantajlı gruplara\nyönelik politika önerileri oluşturmak, h) Göç ve göçmen\nsorunlarının çözümüne ilişkin politika önerileri geliştirmek. Tarım ve Gıda Politikaları Kurulu MADDE 30/A- (Ek:RG-28/3/2025-32855-CK-183/6 md.) (1) Tarım ve Gıda Politikaları Kurulunun görev ve\nyetkileri şunlardır: a) Gıda sağlığı ve güvenliği konusunda araştırmalar yapmak,\nrisk analizi yaparak gıda sağlığının korunması için politika önerileri geliştirmek, b) Bitkisel ve hayvansal ürün arzının, ürün\nkalitesinin artırılmasına yönelik politika önerileri geliştirmek, c) Su kaynaklarının etkin kullanılması, su israfının\nönlenmesine yönelik araştırmalar yaparak politika önerilerinde bulunmak, ç) Gıdayla ilgili olarak üretim ve tüketim\nalışkanlıklarını iyileştirmek için araştırmalar yapmak, d) Tarım ve hayvancılıkta yerli gen kaynaklarımızın\nkorunması, ıslahı ve çeşitlendirilmesi için araştırmalar yapmak ve politika\nönerileri oluşturmak, destekleme politikaları geliştirmek, e) Biyogüvenlik alanında\npolitika ve stratejilerin geliştirilmesini, uygulamanın izlenmesini sağlamak. Yerel Yönetim ve Afet Politikaları\nKurulu [27] MADDE 31- (1) Yerel Yönetim ve Afet Politikaları\nKurulunun görev ve yetkileri şunlardır: a) Kentleşme ve yerel\nyönetim alanında politika ve strateji önerileri geliştirmek, b) Türkiye’nin toplumsal,\nekonomik ve siyasal gerçekliklerine uygun olarak yerel yönetim politikalarına\nilişkin strateji önerileri sunmak, c) Göç ve iskan\nkonularında politika önerileri geliştirmek, ç) (Ek:RG-28/3/2025-32855-CK-183/7 md.) Afet ve\nacil durum halleri ile ilgili önleme, müdahale ve iyileştirme konularında\npolitika önerileri geliştirmek, d) (Ek:RG-28/3/2025-32855-CK-183/7 md.) Afet ve\nacil durum hallerinde yerel yönetimler arasında işbirliği ve koordinasyonu\ngeliştirici politika önerileri geliştirmek, e) (Ek:RG-28/3/2025-32855-CK-183/7\nmd.) Afet riski altındaki yapıların ve alanların dönüştürülmesi hakkında\naraştırmalar yaparak strateji önerilerinde bulunmak, f) Çevre, orman, su ve\nbenzeri alanlarda koruyucu ve geliştirici politika önerileri geliştirmek, g) Türkiye’nin kültürel\nmirasından beslenerek kentleşme politika önerileri geliştirmek, ğ) Akıllı şehircilikle\nilgili araştırmalar yaparak strateji önerilerinde bulunmak, h) Boğaziçi imar uygulama\nprogramları gereği kamu yatırımlarının planlanmasına ilişkin çalışmalar yapmak, ı) Etkin bir çevre\nyönetiminin sağlanması için politika ve strateji önerileri geliştirmek. ÜÇÜNCÜ BÖLÜM Koordinasyon Toplantıları Bakanlıklar ile kurum\nve kuruluşlarla koordinasyon toplantıları MADDE 32- (1) Müşterek alanlardaki görev ve\nfaaliyetlere ilişkin koordinasyonu sağlamak üzere ilgili bakanlar, kurum ve\nkuruluşların üst yöneticileri ile ilgili politika kurulunun başkanvekilinin\nkatılımıyla koordinasyon toplantıları yapılabilir. Bu toplantılarda tespit\nedilen esaslar Cumhurbaşkanına sunulur. (2) Koordinasyon\ntoplantılarına Cumhurbaşkanı veya görevlendireceği politika kurulu başkanvekili\nya da bakan başkanlık eder. (3) Koordinasyon toplantılarına\nilişkin bütün iş ve işlemler ilgili politika kurulu tarafından yerine\ngetirilir. DÖRDÜNCÜ BÖLÜM Çalışma Usul ve Esasları ile Mali\nHükümler Kurulların çalışma\nusul ve esasları MADDE 33- (1) Kurullar, alanlarında doğrudan\nCumhurbaşkanı ile çalışır ve Cumhurbaşkanının talimatlarını yerine getirir. (2)\nKurullar, görev alanına giren konularda bakanlıklar, kamu kurum ve kuruluşları,\nkamu iktisadi teşebbüsleri ve kamu kurumu niteliğindeki kuruluşlar ile yakın\nişbirliği içinde bulunur. (3) (İptal fıkra: Anayasa Mahkemesinin 26/10/2023 tarihli\nve E.:2018/118; K.:2023/180 sayılı Kararı ile) (4) Kurulların görev\nalanlarıyla ilgili toplantı ve çalışmalara; bakanlıklar, kamu kurum ve\nkuruluşları, sivil toplum ile özel sektör temsilcileri, akademisyenler ve yerli\nveya yabancı uzmanlar davet edilebilir. (5) Kurullar, görev\nalanlarına giren konularla ilgili olarak çalışma grupları oluşturabilir. (6) Birden fazla kurulun\ngörev alanına giren hususlar genişletilmiş kurul toplantılarında ilgili\nkurullar tarafından müştereken çalışılır ve görüşler müştereken oluşturulur. Personel ve sekretarya [28] MADDE 34- (1) Kurullarda yeteri kadar\npersonel bulunur. Kurulda görevlendirilen her türlü personele yapılacak\nödemeler Cumhurbaşkanlığı bütçesinden karşılanır. Personel görevlendirme\nyazıları bilgi ve gereği için Cumhurbaşkanlığı Genel Sekreterliğine gönderilir. (2) Her Kurulun\nsekretarya hizmetleri Cumhurbaşkanlığı Genel Sekreterliği tarafından yerine\ngetirilir. (3)\nKurul personelinin özlük işlemleri Cumhurbaşkanlığı Genel Sekreterliğince yürütülür. Mali\nhükümler MADDE\n35- (1) Kurulların\ngiderleri için her yıl Cumhurbaşkanlığı bütçesine yeterli ödenek konulur. (2) (İptal fıkra: Anayasa\nMahkemesinin 26/10/2023 tarihli ve E.:2018/118; K.:2023/180 sayılı Kararı ile.) Bilgi\ntoplama ve sır saklama yükümlülüğü MADDE\n36 – (İptal: Anayasa\nMahkemesinin 26/10/2023 tarihli ve E.:2018/118; K.:2023/180 sayılı Kararı ile) BEŞİNCİ KISIM CUMHURBAŞKANLIĞINA BAĞLI KURUM VE\nKURULUŞLAR MADDE 37– (1) Aşağıda yer alan kurum ve\nkuruluşlar Cumhurbaşkanlığına bağlı olup, kanunları ve/veya Cumhurbaşkanlığı\nkararnamelerindeki hükümlere tabidir. [29] a)\nDevlet Arşivleri Başkanlığı b) Devlet Denetleme\nKurulu c) Diyanet İşleri\nBaşkanlığı ç) (Mülga:\nRG-15/7/2018-30479 - CK-4/799 md.) d) İletişim Başkanlığı e) Milli Güvenlik Kurulu\nGenel Sekreterliği f) Milli İstihbarat\nTeşkilatı Başkanlığı g) Milli Saraylar İdaresi\nBaşkanlığı ğ) Savunma Sanayi\nBaşkanlığı h) (Ek:\nRG-8/1/2025-32776 - CK-177/12 md.) Siber Güvenlik Başkanlığı ı) Strateji ve Bütçe\nBaşkanlığı i) Türkiye Varlık Fonu ALTINCI KISIM BAKANLIKLAR BİRİNCİ BÖLÜM Adalet Bakanlığı Görev MADDE 38 - (1) Adalet Bakanlığının görev ve yetkileri şunlardır: a)\nKanunlarda kurulması öngörülen mahkemeleri açmak ve teşkilatlandırmak, ceza\ninfaz kurumları, icra ve iflas daireleri gibi her derece ve türdeki adalet\nkurumlarını planlamak, kurmak ve idari görevleri yönünden gözetim ve denetimini\nyapmak ve geliştirmek, b) Bir mahkemenin\nkaldırılması veya yargı çevresinin değiştirilmesi konularında Hakimler ve Savcılar\nKuruluna teklifte bulunmak, c)\nKamu davasının açılması ile ilgili olarak mevzuatla Adalet Bakanına verilen\nyetkinin kullanılması ile ilgili çalışma ve işlemleri yapmak, ç)\nAdli sicilin tutulması ile ilgili hizmetleri yürütmek, d)\nAdalet hizmetlerine ilişkin konularda, yabancı ülkelerle ilgili işlemleri\nyerine getirmek, e)\nAdalet hizmetleriyle ilgili konularda, gerekli araştırmalar ve mevzuat\nhazırlıklarını yapmak ve görüş bildirmek, f)\nBakanlıklarca gönderilen mevzuat taslaklarının Türk hukuk sistemine ve mevzuat\ntekniğine uygunluğunu incelemek ve bu konularda görüş bildirmek, [30] g)\nİlgili mevzuat hükümleri uyarınca infaz işlerini düzenlemek, ğ)\nİcra ve iflas daireleri vasıtasıyla, icra ve iflas iş ve işlemlerini yürütmek, h)\nGörev alanıyla ilgili olarak uygulamayı takip etmek ve ortaya çıkan sorunların\nnedenlerini araştırarak çözüm önerileri geliştirmek, ı)\nUlusal veya uluslararası düzeyde bilimsel toplantılar düzenlemek, bu\nnitelikteki çalışmaları teşvik etmek ve desteklemek, i)\nGörev alanıyla ilgili kamu ya da özel kurum veya kuruluşlarla iş birliği\nyapmak, j)\nKanunlarla veya Cumhurbaşkanlığı kararnameleriyle verilen diğer görevleri\nyapmak. Teşkilat MADDE 39 – (1) Adalet Bakanlığı; merkez, taşra ve yurtdışı teşkilatından oluşur. Hizmet birimleri MADDE 40 – (Değişik:RG-10/1/2019-30651-CK-27/7\nmd.) (1) Bakanlığın hizmet birimleri şunlardır: [31] a)\nCeza İşleri Genel Müdürlüğü, b)\nHukuk İşleri Genel Müdürlüğü, c)\nMevzuat Genel Müdürlüğü, ç)\nCeza ve Tevkifevleri Genel Müdürlüğü, d)\nAdli Sicil ve İstatistik Genel Müdürlüğü, e)\nDış İlişkiler ve Avrupa Birliği Genel Müdürlüğü, f)\nPersonel Genel Müdürlüğü, g) Hukuk\nHizmetleri Genel Müdürlüğü, ğ)\nBilgi İşlem Genel Müdürlüğü, h) Teftiş\nKurulu Başkanlığı, ı)\nStrateji Geliştirme Başkanlığı, i)\nİnsan Hakları Dairesi Başkanlığı, j)\nEğitim Dairesi Başkanlığı, k) İcra\nİşleri Dairesi Başkanlığı, l) Destek\nHizmetleri Dairesi Başkanlığı, m) (Ek:RG-10/6/2020-31151-CK-63/18 md.) Adli Destek ve Mağdur Hizmetleri\nDairesi Başkanlığı n)\nBasın ve Halkla İlişkiler Müşavirliği, o)\nÖzel Kalem Müdürlüğü. Ceza İşleri Genel Müdürlüğü MADDE 41 – (1) Ceza İşleri Genel Müdürlüğünün görev ve yetkileri şunlardır: a) Kamu güvenliği\nyönünden dava nakli ile ilgili olarak mevzuatın Adalet Bakanına verdiği\nyetkinin kullanılmasına ilişkin iş ve işlemleri yapmak, b)\nKamu davasının açılması ile ilgili olarak mevzuatın Adalet Bakanına verdiği\nyetkinin kullanılmasına ilişkin iş ve işlemleri yapmak, c) 4 /12/2004 tarihli ve 5271\nsayılı Ceza Muhakemesi Kanunu uyarınca Bakanlığa verilen kanun yararına\nbozmaya ilişkin işlemleri yürütmek, ç) Soruşturma veya kovuşturma yapılması Adalet\nBakanının veya Adalet Bakanlığının iznine ya da talebine bağlı suçlarla ilgili\nişlemleri yapmak ve sonuçlarını takip etmek. d)\nCezai işlemlerle ilgili ihbar ve şikâyetleri inceleyip gereğini yapmak, e) Mevzuatın Adalet Bakanlığına verdiği soruşturma,\nkovuşturma ve disiplin işlemlerini yürütmek, f) Adalet Bakanına veya Adalet Bakanlığına mevzuatla\nverilen cezai işlerle ilgili işlemleri yürütmek, g)\nCeza muhakemesinde önödeme, uzlaştırma ve kamu davasının açılmasının\nertelenmesi gibi alternatif uyuşmazlık çözüm usullerinin geliştirilmesi ve\netkin şekilde uygulanmasını sağlamak, ğ) (Değişik:RG-10/1/2019-30651-CK-27/8 md.) Ceza Muhakemesi Kanunu uyarınca\nuzlaştırmacıların eğitimi, sınavı, sicile kaydı, çalışma usul ve esasları,\ndenetim ve performansları ile uzlaştırma kurumuna ilişkin gerekli diğer iş ve\nişlemleri yürütmek, Uzlaştırmacı Asgari Ücret Tarifesini hazırlamak, h) (Mülga:RG-10/1/2019-30651-CK-27/8 md.) ı) (Mülga:RG-10/1/2019-30651-CK-27/8 md.) i) (Mülga:RG-10/1/2019-30651-CK-27/8 md.) j) (Mülga:RG-10/1/2019-30651-CK-27/8 md.) k) (Mülga:RG-10/1/2019-30651-CK-27/8 md.) l)\nGörev alanına giren istatistiklerin derlenmesi ve yayımı konusunda Bakanlığın\nilgili birimleriyle iş birliği halinde çalışmak, m) (Mülga: RG-10/1/2019-30651-CK-27/8 md.) n) (Mülga:RG-10/6/2020-31151-CK-63/18 md.) o) (Mülga:RG-10/6/2020-31151-CK-63/18 md.) ö)\nBakan tarafından verilen diğer görevleri yapmak. Hukuk İşleri Genel Müdürlüğü MADDE 41/A- (Ek:RG-10/1/2019-30651-CK-27/9\nmd.) (1)\nHukuk İşleri Genel Müdürlüğünün görev ve yetkileri şunlardır: a)\n19/3/1969 tarihli ve 1136 sayılı Avukatlık Kanunu ile 18/1/1972 tarihli ve 1512\nsayılı Noterlik Kanununda verilen görevleri yapmak ve ceza uygulamalarını\ngerektiren işlerde evrakı ilgili mercie tevdi etmek, b)\n13/1/2011 tarihli ve 6102 sayılı Türk Ticaret Kanunu ve bu Kanuna dayanılarak\nçıkarılan mevzuatın Bakanlıkça yapılması gereken işlemlerini yürütmek, c) Kanun\nyararına temyiz yoluna başvurulması işlemlerini yürütmek, ç) 7/6/2012\ntarihli ve 6325 sayılı Hukuk Uyuşmazlıklarında Arabuluculuk Kanununda verilen\ngörevleri yapmak, d)\n3/11/2016 tarihli ve 6754 sayılı Bilirkişilik Kanununda verilen görevleri\nyapmak, e)\nBakan tarafından verilen diğer görevleri yapmak. Mevzuat Genel Müdürlüğü MADDE 42- (Başlığı ile birlikte değişik:RG-10/1/2019-30651-CK-27/10 md.) ( 1) Mevzuat\nGenel Müdürlüğünün görev ve yetkileri şunlardır: a)\nAdlî konulara ilişkin kanunlarla ilgili inceleme ve araştırma yapmak, önerilerde\nbulunmak, b)\nBakanlığa gönderilen kanun teklifleri hakkında görüş bildirmek, c)\nBakanlıklarca gönderilen mevzuat taslaklarının, Türk hukuk sistemine ve mevzuat\ntekniğine uygunluğunu incelemek ve bu konularda görüş bildirmek, ç)\nBakan tarafından verilen diğer görevleri yapmak. Ceza ve Tevkifevleri Genel Müdürlüğü MADDE 43 – (1) Ceza ve Tevkifevleri Genel Müdürlüğünün görev ve yetkileri şunlardır: a)\nCeza infaz kurumları ve tutukevlerini yönetmek, denetlemek ve hesap işlerini\nizlemek, Ceza İnfaz Kurumları ile Tutukevleri İşyurtları Kurumuna ilişkin\nmevzuatla verilen görevleri yerine getirmek, [32] b)\nHükümlü ve tutukluların giydirilmesi, beslenmesi, yatırılması, eğitilmesi,\nçalıştırılması ve muhtaç durumda bulunanların tedavi giderlerinin karşılanması\nişleri ile 30/6/1934 tarihli ve 2548 sayılı Ceza Evleriyle Mahkeme Binaları\nİnşası Karşılığı Olarak Alınacak Harçlar ve Mahkûmlara Ödettirilecek Yiyecek\nBedelleri Hakkında Kanunda gösterilen her türlü işlemleri yapmak, c)\nCeza infaz kurumları ve tutukevleri ile küçüklerin cezalarının yerine\ngetirileceği infaz kurumları ve eğitimevlerinin, haklarında tedbir uygulanmış\nolan küçüklerin yerleştirileceği kurumların, müşahade merkezlerinin, küçüklerin\nkısa sürelerde kabul edilecekleri kurumların ve küçüklere mahsus tutukevlerinin\nçağdaş ölçülere uygun tesis, yapım, onarım, satın alma ve kira işleri ile\nilgili program ve projeleri hazırlamak, geliştirmek, uygulamak, bu kurumları\nsevk ve idare etmek ve buralara alınmış küçüklerin korunma, bakım ve eğitim\nişlerinin kontrolünü yapmak, ç)\nCeza infaz kurumları ve tutukevleri, eğitim merkezleri, çocuk infaz kurumları\nve eğitimevleri ile müşahade merkezlerinde görevli personelden; atanmaları\nBakanlığa ait olanların atanma, yükselme, yer değiştirme, kadro, izin, istifa,\nemeklilik, dava ve disiplin gibi her türlü özlük işlemlerini, atanmaları adli\nyargı adalet komisyonlarına ait olanların kadro ve özlük işlemleri ile bunlara\nilişkin adli yargı adalet komisyonu kararlarının incelenmesi ve onaylanması\nişlemlerini yürütmek, bu kurumlardaki bütün personelin hizmet öncesi, adaylık,\nhizmet içi ve görevde yükselme eğitimlerini yapmak veya yaptırmak, gerektiğinde\nözlük işlemlerine ilişkin olarak Personel Genel Müdürlüğü, eğitim faaliyetleri\nyönünden Eğitim Dairesi Başkanlığı ile koordinasyonu sağlamak, d)\nÇocuk suçluluğu konusunda Adli Sicil ve İstatistik Genel Müdürlüğünden alınacak\nistatistiki bilgileri değerlendirmek, çocuk suçluluğunun önlenmesi amacıyla\nçalışmalar yapmak ve bu hususta yerli, yabancı ve milletlerarası kurum ve\nkuruluşlarla işbirliği yapmak, e)\nGörev alanına giren konularda velayet ve vesayetin kaldırılması ve küçüklere\nvasi tayinine dair işlemleri takip etmek, f)\nÇocuk mahkemeleri ile olan ilişkilerinin düzenlenmesi konularında eğitimi güç\nküçüklerin yerleştirildiği kurumlarla küçüklerin zararlı yayınlardan korunması,\nfilmlerin küçükler yönünden kontrolü, çeşitli iş yerlerinde çalışan küçükler\nbakımından çalışma şartları, küçüklerin yerleştirileceği tedavi kurumları ve\nsosyal servislerin tespiti hususunda ilgili bakanlık ve kamu kuruluşlarıyla\nişbirliği yapmak, g)\nCezaları infaz edilen hükümlülerin işe yerleştirilmeleri konusunda, infaz\nsonrası yardım müesseseleri ve diğer kurumlarla işbirliği yapmak, ğ)\nHükümlülerin müşahadeye tabi tutulma işlerini yürütmek, h)\nHükümlü ve tutukluların sevk ve nakil işlerini yürütmek, ı)\n3/7/2005 tarihli ve 5402 sayılı Denetimli Serbestlik Hizmetleri Kanunu ile\nverilen görevleri yapmak, i)\nİlgili mevzuat hükümlerine göre infaz işlerini düzenlemek, j)\nKurumlarda hükümlülerin ve tutukluların eğitim ve öğrenim işlerini düzenlemek, k)\nBakan tarafından verilen diğer görevleri yapmak. Adli Sicil ve İstatistik Genel Müdürlüğü MADDE 44 – (1) Adli Sicil ve İstatistik Genel Müdürlüğünün görev ve yetkileri şunlardır: a)\nAdli sicili tutmak, b)\nBakanlığın görev ve yetkisine giren konularla ilgili istatistiki bilgilerin\nbelirlenmesi, toplanması, sınıflandırılması ve değerlendirilmesi ile ilgili\nhizmetleri yürütmek, c)\nAdli sicil ve adli istatistik hizmetlerinin yerine getirilmesi için bilgi işlem\nsistemini kurmak ve geliştirmek, ç)\nBakan tarafından verilen diğer görevleri yapmak. Dış İlişkiler ve Avrupa Birliği Genel Müdürlüğü [33] MADDE 45 – (1) Dış İlişkiler ve Avrupa Birliği Genel Müdürlüğünün görev ve yetkileri\nşunlardır: [34] a)\nBakanlığın görev alanına giren konularda uluslararası antlaşmalar ve belgelerle\nilgili olarak görüş bildirmek, yapılan çalışmalara ve görüşmelere katılmak, bu\nantlaşma ve belgeleri Türkçeye çevirtmek, derlemek, arşivlemek, bunları ilgili\nkurum ve birimlere iletmek, b)\nYurtdışında işlenen ve Türk yargı yetkisine giren suçlar konusunda adli\nmakamlara bilgi ve belge sağlanmasına yardımcı olmak, c)\nHukuki ve cezai konularda uluslararası adli yardımlaşma; tebligat, istinabe,\nsuçluların iadesi, hükümlülerin transferi, kovuşturmaların aktarılması\nişlemlerini yapmak, ç)\nNafakalara dair uluslararası antlaşmalarla ilgili iş ve işlemleri yürütmek, d)\nBakanlığın uluslararası kuruluşlarla ilgili faaliyetlerini yürütmek, e)\nUluslararası hukuk konusundaki gelişmeleri izlemek, bu konulardaki çalışmalara\nkatılmak, gelişmelerin iç hukuka yansıtılması için ilgili kurum ve kuruluşları\nbilgilendirmek, [35] f)\nGörev alanına giren konularda personelin yurt içi ve yurtdışı eğitimi ile\nilgili işlemleri yürütmek, g)\nİştirak olunan yurtdışı faaliyetlere ilişkin olarak düzenlenecek raporları\nBakanlığın ilgili birimlerine ve diğer ilgili kuruluşlara iletmek, ğ)\nBakanlığın görev alanına giren Avrupa Birliği müktesebatına uyum ile ilgili\nkonularda Bakanlık birimleri arasında koordinasyonu sağlamak, inceleme ve araştırmalar\nyapmak, Dışişleri Bakanlığı ve diğer kamu kurum ve kuruluşlarının koordinasyon\nçalışmalarına yardımcı olmak, bu alanda Cumhurbaşkanının genel politikasını\nuygulamaya yönelik tedbirler almak, uyum ve uygulama çalışmaları ile ilgili\nişleri yürütmek, h)\nBakanlığın görev alanına giren konularda Avrupa Birliği ile ilişkilerin ulusal\nprogram, kalkınma planları ve yıllık programlarda öngörülen hedefler\ndoğrultusunda yürütülmesini sağlamak, ı)\nBakan tarafından verilen diğer görevleri yapmak. Personel Genel Müdürlüğü MADDE 46 – (1)\nPersonel Genel Müdürlüğünün görev ve yetkileri şunlardır: a)\nHâkim ve savcıların, Bakanlık merkez, taşra ve yurtdışı teşkilatı ile bağlı ve\nilgili kuruluşlarına, diğer kamu kurum ve kuruluşları ile uluslararası kuruluş\nve mahkemelere atanma veya görevlendirilme işlemlerini yapmak. b)\nBakanlık merkez ve taşra teşkilatında görev yapan hâkim ve savcıların eğitim,\nçalışma ziyareti veya benzeri amaçlarla yurtiçinde görevlendirme işlemleri ile\nizin işlemlerini yerine getirmek. c)\nHâkim ve savcıların, eğitim, çalışma ziyareti veya benzeri amaçlarla\nyurtdışında görevlendirilmesi işlemlerini yapmak. ç) Adlî ve idarî yargı\nhâkim ve savcı adaylığına ilişkin; sınav, mülâkat, adaylığa atama, geçici\ngörevlendirme, nakil, izin, göreve son verme gibi özlük işlemleri ile staj plan\nve programlarına ilişkin işlemleri yapmak. d)\nDoğrudan veya adalet komisyonlarının teklifi üzerine Bakanlıkça ataması yapılan\nadli ve idari yargı personeli ile diğer personelin; atanması, başka kurumlara\ngörevlendirilmesi, komisyonlararası nakli veya görevlendirilmesi, görevde\nyükselme veya unvan değişikliği ile komisyonlarca yürütülenler dışındaki özlük\nişlemlerini yerine getirmek ve Bakanlık onayına tabi komisyon kararlarına\nilişkin görevleri yapmak. e) Mahkemelerin kurulmasına,\nkaldırılmasına ve yargı alanlarının değiştirilmesine ilişkin işlemleri\nyürütmek. f)\nBakanlığın personel politikası ve planlaması ile personel sisteminin\ngeliştirilmesi ve performans ölçütlerinin oluşturulması konusunda çalışmalar\nyapmak ve tekliflerde bulunmak, g)\nBakanlık personelinin atama, nakil, terfi, emeklilik ve benzeri özlük\nişlemlerini yürütmek, ğ) (Mülga:RG-10/6/2020-31151-CK-63/18\nmd.) h) (Mülga:RG-10/1/2019-30651-CK-27/13\nmd.) ı)\nBakan tarafından verilen diğer görevleri yapmak. Hukuk Hizmetleri Genel Müdürlüğü MADDE 46/A- (Ek:RG-10/1/2019-30651-CK-27/14 md.) (1)\nHukuk Hizmetleri Genel Müdürlüğünün görev ve yetkileri şunlardır: a)\n26/9/2011 tarihli ve 659 sayılı Kanun Hükmünde Kararnamede hukuk birimlerine\nverilen görevleri yapmak, b)\nBakan tarafından verilen diğer görevleri yapmak. Bilgi İşlem Genel Müdürlüğü MADDE 46/B- (Ek:RG-10/1/2019-30651-CK-27/14 md.) (1)\nBilgi İşlem Genel Müdürlüğünün görev ve yetkileri şunlardır: a)\n44 üncü maddenin birinci fıkrasının (c) bendinde belirtilen konular hariç olmak\nüzere, Bakanlık merkez ve taşra teşkilatı ile bağlı kuruluşların ilgili\nbirimleriyle işbirliği yaparak bilgi işlem sistemini kurmak, işletmek, bakım ve\nonarımlarını yapmak veya yaptırmak, bunlara ait hizmetleri ilgili birimlerle\nbirlikte yürütmek; bilgi işlem projeleri ile ilgili olarak Bakanlık birimleri\narasında koordinasyonu ve işbirliğini sağlamak, b)\nİlgili birimlerle işbirliği yaparak bu birimlerin derlediği hukuki mevzuatı,\nyüksek mahkemelerin içtihatlarını, bilimsel yayınları, Ülkemizin üyesi olduğu\nuluslararası kuruluşlarca yapılan düzenlemeleri, yargı yetkisi tanınan\nuluslararası mahkemelerin kararlarını ve gerekli görülen diğer konuları\ndeğerlendirerek bilgi işlem ortamına aktarmak ve kullanıcıların hizmetine\nsunulmasını sağlamak, c)\nBilişim teknolojisindeki gelişmelere uygun olarak daha etkin ve verimli bilgi,\nbelge ve iş akışı düzenini kurmak, buna yönelik yazılımları üretmek veya\nsağlamak, ç) Bakanlık görev alanına giren konularda ulusal ve\nuluslararası kapsamda, sistemlerarası çevrim içi ve çevrim dışı veri akışını ve koordinasyonu sağlamak, d)\nEğitim Dairesi Başkanlığı ile işbirliği yaparak Bakanlığın merkez ve taşra\nteşkilatı ile bağlı kuruluşlarında bilgisayar kullanan personelin eğitimini\nsağlamak, e)\nBilgi işlem müdürlükleri ile birlikte mahkemeler ve diğer ilgili kuruluşlarla\nişbirliği yaparak bilgi işlem sisteminin etkin ve verimli bir şekilde\nçalışmasını sağlamak, f)\nBakan tarafından verilen diğer görevleri yapmak. Teftiş Kurulu Başkanlığı MADDE 47 – (1) Teftiş Kurulu Başkanlığı, Bakanın emri veya onayı üzerine aşağıdaki\ngörevleri yapar. a) Mevzuatta adalet müfettişlerince denetimi öngörülen\nyerleri denetlemek, b) Araştırma, inceleme ve soruşturma yapmak, c) Mevzuatta gösterilen veya Bakan tarafından verilen diğer\ngörevleri yerine getirmek. (2)\nTeftiş Kurulu (…) [36] çalışma usulleri yönetmelikle düzenlenir. Strateji Geliştirme Başkanlığı MADDE 48 – (1)\nStrateji Geliştirme Başkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Malî Yönetimi ve Kontrol Kanunu ile Bazı\nKanun ve Kanun Hükmünde Kararnamelerde Değişiklik Yapılması Hakkında Kanunun 15\ninci maddesi, Cumhurbaşkanlığı kararnameleri ve diğer mevzuatla strateji\ngeliştirme ve mali hizmetler birimlerine verilen görevleri yapmak, b)\nBakan tarafından verilen diğer görevleri yapmak. İnsan Hakları Dairesi Başkanlığı MADDE 49 - (1)\nİnsan Hakları Dairesi Başkanlığının görev ve yetkileri şunlardır: a)\nDışişleri Bakanlığı ile işbirliği yapmak suretiyle Türkiye Cumhuriyeti aleyhine\nAvrupa İnsan Hakları Mahkemesine yapılan başvuruları takip etmek, bu\nbaşvurulara ilişkin ilgili tüm kurum ve kuruluşlardan her türlü bilgi, belge ve\ngörüş istemek, savunmaları hazırlamak ve gerektiğinde oturumlara temsilci\ngöndermek, b)\nGerektiğinde dostane çözüm ve tek taraflı deklarasyon yöntemlerini kullanmak, c)\nDışişleri Bakanlığı tarafından icrası takip edilen kararlar saklı kalmak\nkaydıyla, Avrupa İnsan Hakları Mahkemesi tarafından Türkiye Cumhuriyeti\nhakkında verilen ihlal kararlarının icrası ile ilgili iş ve işlemleri yapmak,\nkararları ilgili mercilere iletmek, ihlalin ortadan kaldırılmasına yönelik\nsüreçleri takip etmek ve gerekli önlemleri almak, ç)\nDışişleri Bakanlığı tarafından icrası takip edilen kararlar saklı kalmak\nkaydıyla, Avrupa İnsan Hakları Mahkemesinin Türkiye Cumhuriyeti aleyhine\nhükmettiği tazminatlar ile dostane çözüm ve tek taraflı deklarasyon sonucu\nödenmesine karar verilen ya da Avrupa İnsan Hakları Sözleşmesinin 41 inci\nmaddesi uyarınca taraflarca uzlaşılan tazminat ve masrafların ödemesini yapmak, d)\n9/1/2013 tarihli ve 6384 sayılı Avrupa İnsan Hakları Mahkemesine Yapılmış Bazı\nBaşvuruların Tazminat Ödenmek Suretiyle Çözümüne Dair Kanun uyarınca kurulan\nkomisyon tarafından karar verilen tazminatların ödemesini yapmak, e) Rücu hususunun değerlendirilmesi amacıyla\nilgili kurum ve kuruluşlara bildirimde bulunmak, f)\nAnayasa Mahkemesi tarafından Bakanlığa gönderilen bireysel başvurular hakkında\ngerekli görülen hallerde Bakanlık görüşünü bildirmek, g)\nGörev alanına giren hususlarda insan hakları ihlallerinin ortadan\nkaldırılmasına yönelik çalışmalar yapmak, ğ)\nİnsan hakları konusunda ilgili kurum ve kuruluşlar ile işbirliği halinde\nprojeler hazırlamak, ulusal ve uluslararası sempozyum, seminer ve eğitim\nfaaliyetleri düzenlemek, h)\nAvrupa İnsan Hakları Mahkemesinin Türkiye Cumhuriyeti hakkında verdiği kararlar\nile diğer ülkeler aleyhine verdiği kararlardan gerekli görülenlerin Türkçeye\nçevrilmesini sağlamak, bu kararları derlemek ve arşivlemek, ı)\nAvrupa İnsan Hakları Sözleşmesi ve uygulaması ile ilgili bilimsel çalışmaları\ntakip etmek, kitap, makale, rapor, rehber ve içtihatların uygulayıcılara\nulaştırılmasına yönelik faaliyetlerde bulunmak ve istatistik çalışmaları\nyapmak, i) (Ek:RG-10/1/2019-30651-CK-27/8 md.) Uluslararası kurum ve kuruluşların\ninsan hakları alanındaki faaliyetlerini, Dışişleri Bakanlığıyla işbirliği\nhalinde takip etmek ve bu alandaki gelişmelerin iç hukuka yansıtılması için\nilgili kurum ve kuruluşları bilgilendirmek, [37] j)\nBakan tarafından verilen diğer görevleri yapmak. Eğitim Dairesi Başkanlığı MADDE 50 – (1) Eğitim Dairesi\nBaşkanlığının görev ve yetkileri şunlardır: [38] a) (Yeniden\nDüzenleme:RG-27/2/2025-32826-C.K-179/1 md.) Ceza infaz kurumları ve\ntutukevleri personeli eğitim merkezlerinde eğitim gören personel hariç olmak\nüzere, Bakanlık merkez ve taşra teşkilatı personelinin eğitim planını\nhazırlamak, yayınlamak ve uygulanmasını takip etmek, bu personelin adaylık,\nhizmet öncesi ve hizmet içi eğitim programlarını düzenlemek ve uygulamak, b) (Yeniden\nDüzenleme:RG-27/2/2025-32826-C.K-179/1 md.) Personel eğitim merkezleriyle\nilgili işleri yürütmek, c) (Mülga:RG-2/5/2019-30762-C.K.-34/16\nmd.) ç) (Mülga:RG-2/5/2019-30762-C.K.-34/16\nmd.) d) (Mülga:RG-2/5/2019-30762-C.K.-34/16\nmd.) e) (Mülga:RG-2/5/2019-30762-C.K.-34/16\nmd.) f) (Ek:RG-10/1/2019-30651-CK-27/16\nmd.) Bakanlığın görev alanına giren konularda her türlü yazılı, görsel ve\nişitsel dokümanın basım ve yayımını yapmak veya yaptırmak, bu alandaki\nçalışmaları teşvik etmek ve desteklemek, arşiv, dokümantasyon ve kütüphane\nhizmetlerini yürütmek, g) (Ek:RG-10/1/2019-30651-CK-27/16\nmd.) Yazılı olmayan hukuk kuralları ile örf ve adetleri ve eski hukuk\nkaynaklarını araştırmak, toplamak ve yayımlamak, ğ) (Ek:RG-10/1/2019-30651-CK-27/16\nmd.) Yayın Danışma Kurulu oluşturmak, h) Bakan tarafından\nverilen diğer görevleri yapmak. İcra İşleri Dairesi Başkanlığı MADDE 51 - (Başlığı\nile birlikte değişik:RG-10/1/2019-30651-CK-27/17 md.) (1)\nİcra İşleri Dairesi Başkanlığının görev ve yetkileri şunlardır: [39] a)\nİcra ve iflas sisteminin etkin ve verimli bir şekilde yürütülmesini sağlamak, b)\nİcra ve iflas dairelerinin kurulması, kaldırılması ve aynı veya farklı\nyerlerdeki dairelerin birleştirilmesi ile yetki alanının belirlenmesi işlemlerini\nyürütmek, c)\nİcra ve iflas dairelerinin yönetim, denetim ve gözetim işlemlerinin etkin bir\nşekilde yürütülmesi için gerekli önlemleri almak, ç) (İptal bent: Anayasa Mahkemesinin 28/12/2023 Tarihli ve E: 2019/30, K:\n2023/227 Sayılı Kararı ile.) d)\nDoğrudan Bakanlıkça ataması yapılan icra ve iflas dairesi personelinin; atama,\nyer değiştirme, nakil, terfi, görevlendirme, görevden uzaklaştırma, görevde\nyükselme, unvan değişikliği ve emeklilik işlemleri ile diğer özlük işlemlerini\nyerine getirmek, (…) [40] ,\nbuna ilişkin işlemleri yürütmek ve bu personel hakkında yapılacak ihbar ve\nşikâyetleri inceleyerek gerekli işlemleri yapmak veya yaptırmak, e)\nBakan tarafından verilen diğer görevleri yapmak. Destek Hizmetleri Dairesi Başkanlığı MADDE 52 – (1)\nDestek Hizmetleri Dairesi Başkanlığının görev ve yetkileri şunlardır: [41] a) Bakanlık için gerekli\naraç, gereç ve malzemenin temini ile ilgili hizmetleri yürütmek, b) Temizlik, aydınlatma,\nısıtma ve taşıma hizmetlerini yapmak, c) Sosyal tesislerin\nkurulması ve yönetimi ile ilgili hizmetleri yapmak, ç) (Ek:RG-10/1/2019-30651-CK-27/18\nmd.) Bakanlık için ihtiyaç duyulan bina ve arazinin, kiralama ve satın alma\nişlerini yürütmek, d) (Ek:RG-10/1/2019-30651-CK-27/18\nmd.) Bakanlığa ait bina ve tesislerin, ilgili birimlerle işbirliği yaparak\ntesis, yapım, onarım ve kira işlerine ilişkin program ve projelerini\nhazırlamak, takip etmek, bunların bakım ve küçük onarımlarını yapmak veya\nyaptırmak, e) (Ek:RG-10/1/2019-30651-CK-27/18\nmd.) (d) bendinde yazılı işlerin yıllık icra programına alınabilmesi için,\nbelirlenecek arsalara ait her türlü etüt, inceleme ve tespitleri yaparak veya\nyaptırarak bunlardan elverişli olanları seçmek, f) (Ek:RG-14/4/2020-31099-CK-59/1\nmd.) Genel evrak ve arşiv faaliyetlerini düzenlemek ve yürütmek, g) Bakan tarafından\nverilen diğer görevleri yapmak. Adli Destek ve Mağdur Hizmetleri Dairesi Başkanlığı MADDE 53- (Mülga:RG-10/1/2019-30651-CK-27/19 md.) (Başlığı ile Birlikte\nYeniden Düzenleme:RG-10/6/2020-31151-CK-63/18 md.) (1)\nAdli Destek ve Mağdur Hizmetleri Dairesi Başkanlığının görev ve yetkileri\nşunlardır: a)\nKırılgan gruba yönelik hak ve hizmetlerin geliştirilmesi ve uygulanmasına\nilişkin faaliyetleri yürütmek, b)\nMağdurların kendilerine tanınan haklar ve yardımlar konusunda\nbilgilendirilmesine yönelik çalışmalar yürütmek, c)\nAdli desteğe ihtiyaç duyanlara uygun müdahale programları geliştirmek,\ntekrarlanan mağduriyetleri önleyici tedbirler almak ve psiko-sosyal destek\nhizmetlerinin geliştirilmesine ve uygulanmasına yönelik faaliyetleri yürütmek, ç)\nMağdurların adalete erişimini güçlendirmeye yönelik çalışmalar yapmak ve\nuygulamak, d)\nAdli süreçte tanıklara yönelik hizmetlerin geliştirilmesine ve uygulanmasına\nilişkin faaliyetleri yürütmek, e)\nAdliyelerde görev alan pedagog, psikolog ve sosyal çalışmacı gibi uzmanların\nçalışma usul ve esaslarını belirlemek, f)\nAdli yardımla ilgili mevzuatın Bakanlığa verdiği görevleri ilgili kurum ve\nkuruluşlarla işbirliği halinde yürütmek ve adli yardım hizmetlerinin etkin ve\nverimli bir şekilde işleyişine yönelik tedbirleri almak, g)\nGörev alanına giren konularda kamu kurum ve kuruluşları veya sivil toplum\nkuruluşları ile işbirliği yapmak, ğ)\nMağdurların her alanda desteklenmesini sağlamak amacıyla toplumsal farkındalığı\nartırıcı faaliyetlerde bulunmak, h)\nBakan tarafından verilen diğer görevleri yapmak. Bilgi İşlem Dairesi Başkanlığı MADDE 54 – (Mülga:RG-10/1/2019-30651-CK-27/19 md.) Basın ve Halkla İlişkiler Müşavirliği MADDE 55 – (1) Bakanlıkta; Basın ve halkla ilgili faaliyetleri planlamak ve bu\nfaaliyetlerin Bakanlıkça belirlenecek usul ve esaslara göre yürütülmesini\nsağlamak üzere Basın ve Halkla İlişkiler Müşavirliği teşkil edilebilir. Özel Kalem Müdürlüğü MADDE 56 – (1)\nÖzel Kalem Müdürlüğünün görev ve yetkileri şunlardır: a)\nBakanın resmi ve özel yazışmalarını yürütmek, b)\nBakanın her türlü protokol ve tören işlerini düzenlemek ve yürütmek, c)\nBakanın ziyaret, davet, karşılama ve uğurlama, ağırlama, milli ve dini\nbayramlarla ilgili hizmetlerini düzenlemek, yürütmek ve diğer kuruluşlarla\nkoordine etmek, ç)\nBakan tarafından verilen diğer görevleri yapmak. Taşra Teşkilatı MADDE 57 – (1) Bakanlık taşra teşkilatı kurmaya yetkilidir. (2) Bakanlıkça uygun görülen il Cumhuriyet başsavcılıkları nezdinde bilgi işlem\nmüdürlüğü kurulabilir. Müdürlük, bilgi işlem müdürü ve yeteri kadar personelden\noluşur. Bilgi işlem müdürlüklerindeki bilgi işlem müdürü, şef, bilgisayar\nişletmeni ve teknisyenler Bakanlıkça; diğer personel bağlı olduğu adalet\nkomisyonunca atanır. Yurtdışı teşkilatı MADDE 58 – (1)\nBakanlık yurtdışı teşkilatı kurmaya yetkilidir. (2) (İptal fıkra: Anayasa Mahkemesinin 26/10/2023 tarihli ve E.:2018/118;\nK.:2023/180 sayılı Kararı ile.) (3) (İptal fıkra: Anayasa Mahkemesinin 26/10/2023 tarihli ve E.:2018/118;\nK.:2023/180 sayılı Kararı ile.) (4) (İptal fıkra: Anayasa Mahkemesinin 26/10/2023 tarihli ve E.:2018/118;\nK.:2023/180 sayılı Kararı ile.) (5) (İptal fıkra: Anayasa Mahkemesinin 26/10/2023 tarihli ve E.:2018/118;\nK.:2023/180 sayılı Kararı ile.) Kadrolar MADDE 59 – (Değişik: RG-24/7/2018-30488 - CK-14/26 md.) (1) Kadroların tespit, ihdas, kullanımı ve iptali ile\nkadrolara ilişkin diğer hususlar, Genel Kadro ve Usulü Hakkında\nCumhurbaşkanlığı Kararnamesine göre düzenlenir. Hakim ve Savcı Eğitim Merkezi MADDE 60 – (Mülga:RG-2/5/2019-30762-C.K.-34/16 md.) Personel eğitim merkezleri MADDE 61 – (1) Ceza infaz kurumları ve tutukevleri personeli eğitim merkezlerinde eğitim\ngören personel hariç olmak üzere Adalet Bakanlığı merkez ve taşra teşkilatı\npersonelinin adaylık, hizmet öncesi ve hizmet içi eğitim programları ile eğitim\nve öğretim hizmetlerinden faydalanılması uygun görülen kişilere yönelik eğitim\nprogramları, Eğitim Dairesi Başkanlığınca düzenlenir. Eğitim programlarının\nuygulanması amacıyla Bakanlıkça uygun görülecek yerlerde Eğitim Dairesi Başkanlığına\nbağlı personel eğitim merkezleri kurulur. (2)\nBakanlık bu programların uygulanması için eğitim ve öğretimle ilgili her çeşit\ntedbiri alır ve ilgili kurum, kuruluş ve kurullarla işbirliği yapar. (3)\nEğitime alınacak personelin adaylık, hizmet öncesi ve hizmet içi eğitimleri ile\neğitim merkezlerinin sekretarya, insan kaynakları, destek, program geliştirme,\nölçme ve değerlendirme, sağlık ve güvenlik, bilgi işlem, istatistik, arşiv ve\ndokümantasyon, strateji geliştirme, dış ilişkiler, proje ve enformasyon gibi\nhizmetleri bir müdür ve iki müdür yardımcısının sorumluluğunda görev yapan\nyeteri kadar şube müdürlüğü ve idari personel eliyle yürütülür. (4)\nEğitim merkezleri şube müdürlüklerine Bakanlık merkez ve taşra teşkilatında\ngörev yapan şube müdürleri, yazı işleri müdürleri, idari işler müdürleri, bilgi\nişlem müdürleri ile bunlarla aynı düzeydeki görevliler arasından Bakanlıkça\natama yapılır. (5)\nEğitim Dairesi Başkanının talebi üzerine yetkili kurul ve organlarınca uygun\ngörülen yeteri kadar Yargıtay ve Danıştay üyesi, yükseköğretim kurumları\nöğretim elemanı, adli ve idari yargı hakim ve savcıları, noterler, meslekte\nfiilen on yılını tamamlamış avukatlar ile psikolog, psikiyatr, pedagog, sosyal\nçalışmacılar ve ihtiyaç duyulan diğer alanlarda konusunda uzman kişiler\nBakanlık tarafından ders vermekle görevlendirilebilir. Uygun görme kararı;\nYargıtay üye ve tetkik hakimleri hakkında Yargıtay Başkanlığı, Danıştay üye ve\ntetkik hakimleri hakkında Danıştay Başkanlığı, noterler hakkında Türkiye\nNoterler Birliği Yönetim Kurulu, Bakanlıkta görevli hakim ve savcılar hakkında\nAdalet Bakanlığı, adli ve idari yargı hakim ve savcıları hakkında Hakimler ve\nSavcılar Kurulu tarafından verilir. (6)\nEğitim merkezlerinde ders vermekle görevlendirilenlere, okuttukları ders sayısına\ngöre Adalet Bakanlığınca tespit edilen esaslar ve Bütçe Kanunu hükümleri\nuyarınca, ders ve ek ders ücreti ödenir. (7)\nAdaylık, hizmet öncesi ve hizmet içi eğitime alınacak personel, kapasite ve\nihtiyaç durumuna göre Bakanlıkça belirlenir. (8) (Ek:RG-10/1/2019-30651-CK-27/20 md.) Eğitim görenlerden konaklama ve\nyemek ücreti alınmaz. Adalet uzman ve uzman yardımcısı MADDE 62 – (1) Bakanlıkta 657 sayılı Kanunun ek 41 inci maddesi uyarınca Adalet Uzmanı ve\nAdalet Uzman Yardımcısı istihdam edilebilir. Kontrolörler MADDE 63 – (1) Ceza infaz kurumları ve tutukevlerinin yönetimine dair tüm işlem ve\nuygulamalar ile işyurtlarının denetimiyle görevlendirilmek üzere Bakanlıkta 375\nsayılı Kanun Hükmünde Kararnamenin ek 24 üncü maddesi uyarınca kontrolör\nistihdam edilebilir. [42] Sözleşmeli bilişim personeli MADDE 63/A- (Ek:RG-10/1/2019-30651-CK-27/21\nmd.) (1)\nBakanlıkta, 375 sayılı Kanun Hükmünde Kararnamenin ek 26 ncı maddesine göre\nsözleşmeli bilişim personeli çalıştırılabilir. (Mülga\ncümle:RG-26/12/2019-30990-CK-54/1 md.) (…) Komisyon kurma yetkisi MADDE 64 – (1) Bakanlık, mevzuat üzerinde çalışmalar yapmak üzere uzman personelden oluşan\nkomisyonlar kurmaya yetkilidir. (2) (Mülga:RG-4/10/2024-32682-C.K.-164/2 md.) İKİNCİ\nBÖLÜM Aile ve Sosyal Hizmetler Bakanlığı [43] [44] [45] Görev MADDE 65 – (Değişik:RG-21/4/2021-31461-CK-73/4 md.) (1) Aile ve Sosyal Hizmetler Bakanlığının görev ve yetkileri\nşunlardır: a) Sosyal hizmetler ve yardımlara ilişkin ulusal düzeyde politika\nve stratejilerin geliştirmesi amacıyla gerekli çalışmalar yapmak, uygulamak,\nuygulanmasını izlemek ve ortaya çıkan yeni hizmet modellerine göre\ngüncelleyerek geliştirmek, b) Sosyal ve kültürel dokudaki aşınmalara karşı aile yapısının ve\ndeğerlerinin korunarak gelecek nesillere sağlıklı biçimde aktarılmasını\nsağlamak üzere; ulusal politika ve stratejilerin belirlenmesi amacıyla gerekli\nçalışmaları koordine etmek, aile bütünlüğünün korunması ve aile refahının\nartırılmasına yönelik sosyal hizmet ve yardım faaliyetlerini yürütmek, bu\nalanda ilgili kamu kurum ve kuruluşları ile gönüllü kuruluşlar arasında\nişbirliği ve koordinasyonu sağlamak, c) Çocukların her türlü ihmal ve istismardan korunarak sağlıklı\ngelişimini temin etmek üzere; ulusal politika ve stratejilerin belirlenmesi\namacıyla gerekli çalışmaları koordine etmek, çocuklara yönelik sosyal hizmet ve\nyardım faaliyetlerini yürütmek, bu alanda ilgili kamu kurum ve kuruluşları ile\ngönüllü kuruluşlar arasında işbirliği ve koordinasyonu sağlamak, ç) Kadınlara karşı ayrımcılığı önlemek, kadının insan haklarını korumak\nve geliştirmek, kadınların toplumsal hayatın tüm alanlarında hak, fırsat ve\nimkânlardan eşit biçimde yararlanmalarını sağlamak üzere; ulusal politika ve\nstratejilerin belirlenmesi amacıyla gerekli çalışmaları koordine etmek,\nkadınlara yönelik sosyal hizmet ve yardım faaliyetlerini yürütmek, bu alanda\nilgili kamu kurum ve kuruluşları ile gönüllü kuruluşlar arasında işbirliği ve\nkoordinasyonu sağlamak, d) Engellilerin ve yaşlıların her türlü engel, ihmal ve dışlanmaya\nkarşı toplumsal hayata ayrımcılığa uğramadan ve etkin biçimde katılmalarını\nsağlamak üzere; belirlenen ulusal politika ve stratejilerin uygulanmasını\nkoordine etmek, engellilere ve yaşlılara yönelik sosyal hizmet ve yardım\nfaaliyetlerini yürütmek, bu alanda ilgili kamu kurum ve kuruluşları ile gönüllü\nkuruluşlar arasında işbirliği ve koordinasyonu sağlamak, engellilerin mesleki\nrehabilitasyonunu sağlayacak tedbirler almak, e) Şehitlerimizin hatıralarının yaşatılması, şehit yakınları ile\ngazilerin her türlü mağduriyet ve mahrumiyetten korunması amacıyla; ulusal\npolitika ve stratejilerin belirlenmesi amacıyla gerekli çalışmaları koordine\netmek, şehit yakınları ile gazilere yönelik sosyal hizmet ve yardım\nfaaliyetlerini yürütmek, bu alanda ilgili kamu kurum ve kuruluşları ile gönüllü\nkuruluşlar arasında işbirliği ve koordinasyonu sağlamak, f) Toplumun sosyal yardım ve korumaya ihtiyaç duyan kesimlerine\nyönelik yardım faaliyetlerini düzenli ve etkin biçimde yürütmek; yoksullukla\nmücadeleye ilişkin ulusal politika ve stratejilerin belirlenmesi amacıyla\ngerekli çalışmaları koordine etmek, bu alanda ilgili kamu kurum ve kuruluşları\nile gönüllü kuruluşlar arasında işbirliği ve koordinasyonu sağlamak, g) Öncelikle çocuğun aile içinde yetiştirilmesi ve desteklenmesi\namacıyla aileyi eğitim, danışmanlık ve sosyal yardımlarla güçlendirmek;\nkorunmaya, bakıma ve yardıma muhtaç çocuk, kadın, engelli ve yaşlıların\ntespiti, bunların korunması, bakımı, yetiştirilmesi ve rehabilitasyonlarını\nsağlamak üzere gerekli hizmetleri yürütmek, bu hizmetler için gündüzlü ve\nyatılı sosyal hizmet kuruluşları kurmak ve işletmek, ğ) Ailenin bütünlüğünü korumak, parçalanmış ailelerin korunmaya,\nyardıma ve bakıma muhtaç fertleriyle çocuklarına her türlü maddî, manevî ve\nsosyal destek sağlamak; bu amaçla gerekli planlamaları yapmak, eğitim\nfaaliyetlerinde bulunmak, h) Kamu kurum ve kuruluşları, gönüllü kuruluşlar ile gerçek ve\ntüzel kişiler tarafından yürütülen sosyal hizmetler ve yardımlara ilişkin ilke,\nusul ve standartları belirlemek, bu çerçevede denetimini yapmak, bu alanda faaliyet\ngösteren kurum ve kuruluşların taşıması zorunlu olan nitelikleri ve bunlara\nrehberlik edecek programları geliştirmek, ı) Sosyal hizmet ve yardım faaliyetleriyle bunlardan\nyararlananlara ilişkin bilgileri merkezî bir sistemde oluşturulacak veri tabanı\naracılığıyla işlemek, kontrol etmek, izlemek ve geliştirilecek politika,\nstrateji ve önlemler bağlamında değerlendirmek, i) Sosyal hizmetler ve yardımlar alanındaki uluslararası\ngelişmeleri ve faaliyetleri izlemek, bunlara katkı vermek ve yürütülecek çalışmalarda\nyararlanmak üzere değerlendirmek, bu alanda taraf olduğumuz uluslararası\nsözleşme ve anlaşmaların ulusal düzeyde uygulanmasını sağlamak, j) Kanunlarla ve Cumhurbaşkanlığı kararnameleriyle verilen\ndiğer görevleri yapmak. Teşkilat MADDE 66 – (Değişik:RG-21/4/2021-31461-CK-73/5 md.) (1) Aile ve Sosyal Hizmetler Bakanlığı merkez, taşra ve\nyurtdışı teşkilatından oluşur. Hizmet birimleri MADDE 67 – (Değişik:RG-21/4/2021-31461-CK-73/6\nmd.) (1) Bakanlığın hizmet birimleri şunlardır: a) Aile ve\nToplum Hizmetleri Genel Müdürlüğü, b) Çocuk\nHizmetleri Genel Müdürlüğü, c) Kadının\nStatüsü Genel Müdürlüğü, ç) Engelli ve\nYaşlı Hizmetleri Genel Müdürlüğü, d) Şehit\nYakınları ve Gaziler Genel Müdürlüğü, e) Sosyal\nYardımlar Genel Müdürlüğü, f) Hukuk\nHizmetleri Genel Müdürlüğü, g) Personel\nGenel Müdürlüğü, ğ) Bilgi\nTeknolojileri Genel Müdürlüğü, h) Rehberlik\nve Teftiş Başkanlığı, ı) Strateji\nGeliştirme Başkanlığı, i) Avrupa\nBirliği ve Dış İlişkiler Dairesi Başkanlığı, j) Eğitim ve\nYayın Dairesi Başkanlığı, k) Destek\nHizmetleri Dairesi Başkanlığı, l) Basın ve\nHalkla İlişkiler Müşavirliği, m) Özel Kalem\nMüdürlüğü. Aile\nve Toplum Hizmetleri Genel Müdürlüğü MADDE 68 - (1) Aile ve Toplum Hizmetleri Genel\nMüdürlüğünün görev ve yetkileri şunlardır: a)\nBakanlığın aile ve topluma yönelik koruyucu, önleyici, eğitici, geliştirici,\nrehberlik ve rehabilite edici sosyal hizmet faaliyetlerini yürütmek ve koordine\netmek, b)\nAile yapısının ve değerlerinin korunması, güçlendirilmesi ve ailenin sosyal\nrefahının artırılması için ulusal politika ve stratejilerin belirlenmesi\namacıyla gerekli çalışmaları koordine etmek, belirlenen politika ve\nstratejileri uygulamak, uygulanmasını izlemek ve değerlendirmek, c)\nKamu kurum ve kuruluşları, gönüllü kuruluşlar ile gerçek ve tüzel kişilerce\naile ve topluma yönelik yürütülen sosyal hizmetlere ilişkin ilke, usûl ve\nstandartları belirlemek ve bunlara uyulmasını sağlamak, ç)\nAile yapısını ve değerlerini tehdit eden sorunları ve bu sorunlara yol açan\nfaktörleri tespit etmek, bu sorunlara karşı toplumsal duyarlılığı geliştirici\nfaaliyet ve projeler yürütmek, çözüm önerileri geliştirmek, bu konularda eğitim\nprogramları hazırlamak ve uygulamak, d)\nAile içi şiddet ve istismar, töre cinayetleri, intihar ve benzeri sorunları\nnedenleri ve sonuçları bakımından incelemek, araştırmak, bunların önlenmesine\nve sorunların çözümüne yönelik, aileyi destekleyici ve eğitici programlar\nhazırlamak ve uygulamak, e)\nAilelerin huzur ve mutluluğunu tehdit eden kötü alışkanlık ve bağımlılık\nsorunlarını, nedenleri ve sonuçları bakımından incelemek, araştırmak, bunların\nönlenmesine ve sorunların çözümüne yönelik, aileyi destekleyici ve eğitici\nprogramlar hazırlamak ve uygulamak, f)\nAilelerin maddî refahının geliştirilmesine yönelik çalışmalar yapmak, bu konuda\ndiğer birimler, ilgili kamu kurum ve kuruluşları ile koordineli eğitim\nprogramları ve projeler hazırlamak ve uygulamak, g)\nAiledeki yapısal değişimleri, nedenleri ve sonuçları bakımından araştırmak,\ndeğerlendirmek ve aile değerlerinin sağlıklı biçimde korunması ve geliştirilmesine\nyönelik çalışmalar yapmak, ğ)\nNüfus yapısındaki değişimlerin aile yapısı üzerindeki etkilerini izlemek, sorun\nalanlarını tespit etmek ve bu konuda ulusal bir politikanın geliştirilmesine\nyardımcı olmak, h)\nAilenin ve aileyi oluşturan bireylerin karşılaştıkları sorunlara ilişkin\nkamuoyundaki eğilim ve beklentileri tespit etmek amacıyla çalışmalar yapmak, ı)\nYurtdışında yaşayan Türk ailelerinin sorunlarını araştırmak ve ilgili kamu\nkurum ve kuruluşları ile işbirliği içinde çözüm önerileri geliştirmek ve\nuygulamak, i)\nBakan tarafından verilen diğer görevleri yapmak. Çocuk\nHizmetleri Genel Müdürlüğü MADDE\n69 - (1) Çocuk\nHizmetleri Genel Müdürlüğünün görev ve yetkileri şunlardır: [46] a)\nBakanlığın çocuklara yönelik koruyucu, önleyici, eğitici, geliştirici, rehberlik\nve rehabilite edici sosyal hizmet faaliyetlerini yürütmek ve koordine etmek, b)\nÇocuklara yönelik sosyal hizmetler konusunda politika ve stratejiler\nbelirlenmesi amacıyla gerekli çalışmaları koordine etmek, belirlenen politika\nve stratejileri uygulamak, uygulanmasını izlemek ve değerlendirmek, c)\nKamu kurum ve kuruluşları, gönüllü kuruluşlar ile gerçek ve tüzel kişilerce\nçocuklara yönelik yürütülen sosyal hizmetlere ilişkin ilke, usûl ve\nstandartları belirlemek ve bunlara uyulmasını sağlamak, ç) Çocukların\nher türlü ihmal ve istismardan korunması ve sağlıklı gelişimi için gerekli\nönleyici ve telafi edici mekanizmaları oluşturmak ve uygulamaya koymak, d)\nGeçici ya da sürekli olarak aile ortamından mahrum kalan veya yüksek yararı\nailesinin yanında bulunmamayı gerektiren çocuklara, özel bakım ve koruma\nhizmeti sunmak, e)\nÖzel surette korunması gereken çocuklara yönelik hizmetleri, habersiz\ndenetimleri de kapsayacak şekilde yerinde denetlemek, tespit edilen\naksaklıklara ve yetersizliklere karşı gerekli önlemleri ivedilikle almak, f)\nÖzel surette korunması gereken çocuklara en nitelikli hizmetin verilebilmesini\nteminen, fiziki altyapı, nitelikli personel yetiştirilmesi ve istihdamı gibi\nhususlarda her türlü önlemi almak, g)\nÖzel surette korunması gereken çocukların ilgili mevzuat uyarınca işe\nyerleştirilmesi işlemlerinde koordinasyonu sağlamak, ğ)\nÖzel surette korunması gereken çocuklara yönelik hizmetler konusunda kamu kurum\nve kuruluşlarıyla gönüllü kuruluşlar arasında işbirliği ve koordinasyonu\nsağlamak, bu alandaki gönüllü girişimleri teşvik edici mekanizmaları\ngeliştirmek ve uygulamak, h)\nÖzel surette korunması gereken çocuklar sorununda toplumsal duyarlılığı ve\ndayanışmayı güçlendirici faaliyet, proje ve kampanyalar düzenlemek, ı)\nEvlat edindirme ve koruyucu aile hizmetlerini koordine etmek, i)\n3/7/2005 tarihli ve 5395 sayılı Çocuk Koruma Kanununda belirlenen tedbirleri\nyürütmek ve koordinasyonunu sağlamak, j) (Ek:RG-21/4/2021-31461-CK-73/7\nmd.) 24/5/1983 tarihli ve 2828 sayılı Sosyal Hizmetler Kanununun ek 1 inci\nmaddesi kapsamında yer alanların istihdamına ilişkin iş ve işlemleri kamu\npersoneli bilgi sisteminin bulunduğu kurum ile gerekli koordinasyonu sağlayarak\nyürütmek, k)\nBakan tarafından verilen diğer görevleri yapmak. Kadının\nStatüsü Genel Müdürlüğü MADDE 70 - (1) Kadının Statüsü\nGenel Müdürlüğünün görev ve yetkileri şunlardır: a)\nBakanlığın kadınlara yönelik koruyucu, önleyici, eğitici, geliştirici,\nrehberlik ve rehabilite edici sosyal hizmet faaliyetlerini yürütmek ve koordine\netmek, b)\nKadına karşı ayrımcılığın önlenmesi, kadının insan haklarının ve toplumsal\nstatüsünün korunması ve geliştirilmesi, kadının toplumsal hayatın tüm\nalanlarında etkin hâle getirilmesine yönelik ulusal politika ve stratejilerin\nbelirlenmesi çalışmalarını koordine etmek, belirlenen politika ve stratejileri\nuygulamak, uygulanmasını izlemek ve değerlendirmek, c)\nKamu kurum ve kuruluşları, gönüllü kuruluşlar ile gerçek ve tüzel kişilerce\nkadınlara yönelik yürütülen sosyal hizmetlere ilişkin ilke, usûl ve\nstandartları belirlemek ve bunlara uyulmasını sağlamak, ç)\nKadına karşı her türlü ayrımcılığı önlemek ve kadının insan haklarını\ngeliştirmek amacıyla faaliyet ve projeler yürütmek, bu alanda yapılan\nçalışmalara destek vermek, d)\nKadının insan hakları konusunda kamuoyunu bilgilendirmek ve aydınlatmak\nsuretiyle toplumsal bilinçlenmeyi geliştirmek, e)\nKadına yönelik her türlü şiddet, töre ve namus cinayetleri, taciz ve istismarın\nönlenmesi için çalışmalarda bulunmak, kadının aile ve sosyal yaşamdan\nkaynaklanan sorunlarının çözümüne destek oluşturmak, f)\nSağlık, eğitim, kültür, çalışma ve sosyal güvenlik başta olmak üzere bütün\nalanlarda kadınların ilerlemesini sağlayıcı ve karar mekanizmalarına katılımını\nartırıcı çalışmalarda bulunmak, g)\nBakan tarafından verilen diğer görevleri yapmak. Engelli\nve Yaşlı Hizmetleri Genel Müdürlüğü MADDE 71 - (1) Engelli ve Yaşlı Hizmetleri Genel\nMüdürlüğünün görev ve yetkileri şunlardır: [47] a)\nBakanlığın engellilere ve yaşlılara yönelik koruyucu, önleyici, eğitici,\ngeliştirici, rehberlik ve rehabilite edici sosyal hizmet faaliyetlerini\nyürütmek ve koordine etmek, b) Engelliliğin önlenmesi\nile engellilerin eğitimi, istihdamı, rehabilitasyonu, ayrımcılığa uğramadan\ninsan haklarından yararlanarak toplumsal hayata katılmaları ve diğer konularda\nulusal düzeyde politika ve stratejilerin belirlenmesi amacıyla gerekli\nçalışmaları koordine etmek, belirlenen politika ve stratejileri uygulamak,\nuygulanmasını izlemek ve değerlendirmek, c)\nEngellilerin sorunlarını ve çözüm yollarını araştırmak, bu konuda uygulamanın\ngeliştirilmesine yönelik öneri ve programlar hazırlamak ve uygulamak, ç)\nEngellilerle ilgili konularda inceleme ve araştırmalar yapmak, projeler\nhazırlamak ve uygulamak, d)\nMünhasıran engellilere tanınan haklar ve sunulan hizmetlerden yararlanmada kullanılmak\nüzere hazırlanan engelli kimlik kartlarına ilişkin işleri yürütmek, e)\nYaşlılara yönelik sosyal hizmetlere ilişkin olarak ulusal düzeyde politika ve\nstratejilerin belirlenmesi amacıyla gerekli çalışmaları koordine etmek,\nbelirlenen politika ve stratejileri uygulamak, uygulanmasını izlemek ve\ndeğerlendirmek, f)\nYaşlılara sunulan sosyal hizmet modellerini geliştirmek, g)\nYaşlıların ve bakıma muhtaç engellilerin, yaşamlarını evlerinden ve sosyal\nçevrelerinden ayrılmadan sürdürebilecekleri sosyal desteklerin verilmesi için\ngerekli mekanizmaları kurmak, var olanları standardize etmek, uygulamaları\ntakip etmek ve denetlemek, ğ)\nYaşlıların toplumla bütünleşmesine, statü ve rollerinin yeniden kazanımına,\nişlevlerinin artırılmasına, boş zamanlarının etkili bir biçimde\ndeğerlendirilmesine ilişkin mekanizmalar oluşturmak, h)\nKamu kurum ve kuruluşları, gönüllü kuruluşlar ile gerçek ve tüzel kişilerce\nengellilere ve yaşlılara yönelik yürütülen sosyal hizmet faaliyetlerine ilişkin\nilke, usûl ve standartları belirlemek ve bunlara uyulmasını sağlamak, ı) (Ek:RG-21/4/2021-31461-CK-73/8\nmd.) 14/7/1965 tarihli ve 657 sayılı Devlet Memurları\nKanununun 53 üncü maddesi kapsamında engellilerin istihdamına ilişkin iş ve\nişlemleri kamu personeli bilgi sisteminin bulunduğu kurum ile gerekli\nkoordinasyonu sağlayarak yürütmek, i)\nBakan tarafından verilen diğer görevleri yapmak. Şehit Yakınları ve Gaziler Genel Müdürlüğü MADDE 72 - (1)\nŞehit Yakınları ve Gaziler Genel Müdürlüğünün görev ve yetkileri şunlardır: [48] a)\nBakanlığın şehit yakınları ve gazilere yönelik sosyal hizmet faaliyetlerini\nyürütmek ve koordine etmek, b)\nŞehit yakınları ve gazilerin hakları ile onlara yönelik yardım, hizmet ve\nmuafiyetlere ilişkin ulusal politika ve stratejilerin belirlenmesi amacıyla\ngerekli çalışmaları koordine etmek, belirlenen politika ve stratejileri\nuygulamak, uygulanmasını izlemek ve değerlendirmek, c)\nKamu kurum ve kuruluşları, gönüllü kuruluşlar ile gerçek ve tüzel kişilerce\nşehit yakınları ve gazilere yönelik yürütülen faaliyetlere ilişkin ilke, usûl\nve standartları belirlemek ve bunlara uyulmasını sağlamak, ç)\nŞehit ve gazi çocuklarının eğitimi konusunda, ilgili kurum ve kuruluşlar ile\ngönüllü kuruluşların da desteğiyle gerekli çalışmaları yürütmek, d)\nŞehit yakınları ve gazilerin ekonomik, sosyal ve kültürel bakımdan\ndesteklenmesi ve toplumdan kopmaması amacıyla çalışmalar yürütmek, bu konuda\ntoplumsal duyarlılığı güçlendirici faaliyetler yapmak, e)\nGazilerin toplumsal hayata adaptasyonu, tedavi ihtiyaçlarının karşılanması,\nistihdam sorunlarının giderilmesi ve sosyal güvenlik haklarının geliştirilmesi\namacıyla çalışmalar yürütmek, f)\nŞehit ve gazi yakınları arasında iletişim ve dayanışmayı güçlendirmek, g)\nŞehit yakınları ve gazilere yönelik yardım kampanyalarına ilişkin usûl ve\nesasları belirlemek, istismar amaçlı girişimlere karşı ilgili kurum ve\nkuruluşlarla işbirliği içinde her türlü önlemi almak, ğ)\nİlgili mevzuatı çerçevesinde şehit ve gazi yakınlarının öncelikli istihdamına\nyönelik uygulamaları koordine etmek, h) (Ek:RG-21/4/2021-31461-CK-73/9\nmd.) 12/4/1991 tarihli ve 3713 sayılı Terörle Mücadele Kanununun ek 1\ninci maddesi kapsamında yer alanların istihdamına ilişkin iş ve işlemleri kamu\npersoneli bilgi sisteminin bulunduğu kurum ile gerekli koordinasyonu sağlayarak\nyürütmek, ı) Bakan\ntarafından verilen diğer görevleri yapmak. Sosyal Yardımlar Genel Müdürlüğü MADDE 73- (1) Sosyal Yardımlar Genel Müdürlüğünün görev ve yetkileri şunlardır: a)\nYoksullukla mücadele ve sosyal yardımlar alanında ulusal düzeyde uygulanacak\npolitika ve stratejilerin belirlenmesi amacıyla gerekli çalışmaları koordine\netmek, belirlenen politika ve stratejileri uygulamak, uygulanmasını izlemek ve\ndeğerlendirmek, b)\n29/5/1986 tarihli ve 3294 sayılı Sosyal Yardımlaşma ve Dayanışmayı Teşvik\nKanununun amaçlarını gerçekleştirmek ve uygulanmasını sağlamak için gerekli\nidarî ve malî tedbirleri almak, c)\nSosyal Yardımlaşma ve Dayanışmayı Teşvik Fonunun gelirlerini zamanında\ntoplamak, toplanan gelirlerin yerinde, zamanında ve ihtiyaçlara göre\nkullanılmasını sağlamak, ç)\n3294 sayılı Kanun hükümlerine göre kurulan vakıfların harcamalarını, iş ve\nişlemlerini araştırmak, incelemek, izlemek ve denetlemek, görülen aksaklıklarla\nilgili gerekli tedbirleri almak, vakıfların çalışma usûl ve esasları ile sosyal\nyardım programlarının ölçütlerini belirlemek, d)\nMevzuatta kamu kaynaklarıyla yardım yapılması öngörülen kişilere aylık,\ntazminat, ücret, yardım veya başka bir ad altında yapılacak her türlü sosyal\nyardımın ödenmesi ve anılan yardım ve ödemelerin veri tabanına işlenerek izlenmesi\nile ilgili işleri diğer birimler ve ilgili kamu kurum ve kuruluşları ile\nişbirliği içinde yerine getirmek; diğer kamu kurum ve kuruluşları tarafından\nyapılmakta olan her türlü sosyal yardım ve ödemelerin veri tabanında\nizlenmesine ilişkin işlemleri yürütmek, e)\nYoksullukla mücadeleye ve Genel Müdürlüğün görev alanına giren diğer konulara\nilişkin olarak araştırma ve incelemeler yapmak, proje hazırlamak ve uygulamak, f)\nYoksullukla mücadele alanında uluslararası gelişme ve uygulamaları izlemek,\ndeğerlendirmek, ülkemiz açısından yararlı görülen modelleri uygulamaya koymak, g)\nSosyal Yardımlar Bilgi Sistemi ile ilgili işleri yürütmek, ğ)\nSosyal yardımlaşma ve dayanışma kültürünü kökleştirici çalışmalar yapmak, geniş\nkitleleri kapsayan yardım kampanyalarını koordine etmek ve desteklemek, h)\nSosyal yardıma hak kazanılmasında ve genel sağlık sigortalılığının tespitinde\nesas alınacak gelir tespit testlerine ilişkin usûl ve esasları belirlemek, bu\ntestleri Sosyal Yardımlaşma ve Dayanışma Vakıflarıyla işbirliği yaparak\nuygulamak, ı)\nBakan tarafından verilen diğer görevleri yapmak. Hukuk Hizmetleri Genel Müdürlüğü MADDE 74 - (Başlığı ile Birlikte Değişik:RG-21/4/2021-31461-CK-73/10 md.) (1) Hukuk Hizmetleri Genel Müdürlüğünün görev ve yetkileri\nşunlardır: a) 26/9/2011 tarihli ve 659 sayılı Kanun Hükmünde Kararname\nhükümlerine göre hukuk birimlerine verilen görevleri yapmak, b) Bakan tarafından verilen diğer görevleri yapmak. Personel Genel Müdürlüğü MADDE 75- (Başlığı ile Birlikte Değişik:RG-21/4/2021-31461-CK-73/11 md.) (1) Personel Genel Müdürlüğünün görev ve yetkileri şunlardır: a) Bakanlığın personel politikası ve planlaması ile personel\nsisteminin geliştirilmesi ve performans ölçütlerinin oluşturulması konusunda\nçalışmalar yapmak ve tekliflerde bulunmak, b) Bakanlık personelinin atama, nakil, terfi, emeklilik ve benzeri\nözlük işlemlerini yürütmek, c) Bakan tarafından verilen diğer görevleri yapmak. Bilgi\nTeknolojileri Genel Müdürlüğü MADDE 76- (Başlığı ile Birlikte\nDeğişik:RG-21/4/2021-31461-CK-73/12 md.) (1) Bilgi\nTeknolojileri Genel Müdürlüğünün görev ve yetkileri şunlardır: a) Bakanlık\nprojelerinin Bakanlık bilişim altyapısına uygun olarak tasarlanmasını ve\nuygulanmasını sağlamak, teknolojik gelişmeleri takip etmek ve Bakanlık\notomasyon stratejilerini Strateji Geliştirme Başkanlığı ile işbirliği\niçerisinde belirlemek, bilgi güvenliği ve güvenilirliği konusunun gerektirdiği\nönlemleri almak, kamu bilişim standartlarına uygun çözümler üretmek, b) Bakanlığın\nbilgi işlem hizmetlerini yürütmek, c) Bakanlığın\ninternet sayfaları, elektronik imza ve elektronik belge uygulamaları ile ilgili\nteknik çalışmaları yapmak, ç) Bakanlık\nhizmetleriyle ilgili bilgileri toplamak ve ilgili birimlerle işbirliği içinde\nveri tabanları oluşturmak, d) Bakanlık\nbirimlerince ülke çapında aile ve sosyal hizmet alanlarına\nyönelik olarak işletilen bilgi işlem sistemlerinin sürekli çalışır halde\ntutulmasını sağlamak, e) Bakanlığın\nbilişim altyapısının kurulumu, bakımı, ikmali, geliştirilmesi ve güncellenmesi ile ilgili işleri yürütmek, haberleşme güvenliğini sağlamak ve bu\nkonularda görev üstlenen personelin bilgi teknolojilerindeki gelişmelere paralel olarak\ndüzenli şekilde hizmet içi eğitim almalarını sağlamak, f) Bakan\ntarafından verilen diğer görevleri yapmak. Rehberlik\nve Teftiş Başkanlığı MADDE 77- (Başlığı ile Birlikte\nDeğişik:RG-21/4/2021-31461-CK-73/13 md.) (1) Rehberlik\nve Teftiş Başkanlığının görev ve yetkileri şunlardır: a) Bakanlığın\ngörev alanına giren faaliyet ve işlemlerle ilgili teftiş, inceleme ve\nsoruşturmaları yürütmek, gerekli önlemleri almak veya aldırmak, b) Bakanlığın\ngörev alanına giren konularda ulusal ve uluslararası mevzuatın uygulanmasını\nizlemek, mevzuat çalışmaları yapmak, gerektiğinde, teftiş ve denetimler\nsonucunda, mevzuatın aksayan yönleri, uygulanabilirliği, sektörel bazda ilgili\nkurum ve kuruluşlarca alınması gereken önlemleri belirlemek, c) Denetim\nsonuçlarına ilişkin istatistikleri tutmak, değerlendirmek ve yorumlamak, ç) Kurum teşkilâtı ile personelinin idarî, malî ve hukukî\nişlemleri hakkında denetim, inceleme ve soruşturma yapmak, d) Sosyal hizmet ve yardım kuruluşlarınca sunulan hizmetlerin\nkontrol ve denetimini ilgili birimlerle işbirliği içinde yapmak, sunulan\nhizmetlerin süreç ve sonuçlarını mevzuata, önceden belirlenmiş amaç ve\nhedeflere, performans ölçütlerine ve kalite standartlarına göre analiz etmek,\nkarşılaştırmak ve ölçmek, kanıtlara dayalı olarak değerlendirmek, elde edilen\nsonuçları rapor hâline getirerek ilgililere iletmek, e) Bakanlığın görev alanına giren konularda faaliyet gösteren kamu\nkurum ve kuruluşları, gerçek ve tüzel kişiler ile gönüllü kuruluşlara,\nfaaliyetlerinde yol gösterecek plan ve programlar oluşturmak ve rehberlik\netmek, f) Sosyal hizmet ve yardımlar alanında faaliyette bulunan veya\nbulunmak isteyen kişi, kurum ve kuruluşlar ile gönüllü kuruluşları teşvik edici\nmekanizmaların oluşturulmasına yardımcı olmak ve bu alanda yapılacak\nfaaliyetlere ve alanda çalışan meslek elemanlarına rehberlik etmek, g) Sosyal hizmet ve yardım kuruluşlarının faaliyet ve işlemlerinde\nhataların önlenmesini, yönetim ve kontrol sistemlerinin geçerli, güvenilir ve\ntutarlı hâle gelmesini sağlamak, ğ) Bakan tarafından verilen diğer görevleri yapmak. (2) Başkanlıkta 375 sayılı Kanun Hükmünde Kararnamenin ek 24 üncü\nmaddesine göre müfettiş ve müfettiş yardımcısı istihdam edilebilir. Strateji Geliştirme Başkanlığı MADDE 77/A- (Başlığı ile Birlikte Değişik:RG-21/4/2021-31461-CK-73/14\nmd.) (1) Strateji Geliştirme Başkanlığının görev ve yetkileri\nşunlardır: a) 10/12/2003 tarihli ve 5018 sayılı Kamu\nMalî Yönetimi ve Kontrol Kanunu, 22/12/2005 tarihli ve 5436 sayılı Kamu Mali\nYönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi, Cumhurbaşkanlığı\nkararnameleri ve diğer mevzuatla strateji geliştirme ve malî hizmetler\nbirimlerine verilen görevleri yapmak, b) Bakan tarafından verilen diğer görevleri yapmak. Avrupa Birliği ve Dış İlişkiler Dairesi Başkanlığı MADDE 77/B- (Başlığı ile Birlikte\nDeğişik:RG-21/4/2021-31461-CK-73/15 md.) (1) Avrupa Birliği ve Dış İlişkiler Dairesi Başkanlığının görev ve\nyetkileri şunlardır: a) Bakanlığın görev ve faaliyet alanına giren konularda, kalkınma\nplanları ve yıllık programlarda öngörülen hedefler doğrultusunda, uluslararası\nkurum ve kuruluşlarla ilişkileri yürütmek, koordinasyonu sağlamak, b) Avrupa Birliğine yönelik olarak Cumhurbaşkanınca belirlenen\npolitikalar doğrultusunda Bakanlığın görev alanlarına ilişkin kısa, orta ve\nuzun vadede uygulanacak politikaların belirlenmesi amacıyla gerekli çalışmaları\nyapmak ve bu konularda uygulama ile ilgili gerekli tedbirlerin alınmasını\nsağlamak ve öneriler hazırlamak, c) Bakanlığın Avrupa Birliği kaynaklı program ve projelerini\nhazırlamak, ilgili birimlerle işbirliği içinde yürütmek ve gerekli\nkoordinasyonu sağlamak, ç) Uluslararası kuruluşlar nezdinde düzenlenen seminer ve\ntoplantılara personelin katılımı konusunda gerekli koordinasyonu sağlamak, d) Yurtdışında yaşayan; Türk vatandaşlarının, kaybettirme halleri\ndışında Türk vatandaşlığından çıkmış olanların ve 29/5/2009 tarihli ve 5901\nsayılı Türk Vatandaşlığı Kanununun 28 inci maddesi kapsamındaki kişilerin\nkültürel, ekonomik ve ailevi nedenlerden kaynaklanan sorunlarına çözüm bulmak\niçin gerekli çalışmaları yapmak, uluslararası sosyal hizmet vaka çalışmalarını yürütmek,\nyurtdışında gerekli sosyal incelemeleri yaparak sosyal inceleme raporları\nhazırlamak ve bu konularda yurtiçinde ve yurtdışındaki kuruluşlarla gerekli\nkoordinasyonu sağlamak, e) Sosyal hizmet alanında yabancı literatürü, mevzuatı ve\nuygulamaları izlemek ve raporlamak, f) Bakan tarafından verilen diğer görevleri yapmak. Eğitim ve Yayın Dairesi Başkanlığı MADDE 77/C- (Başlığı ile Birlikte Değişik:RG-21/4/2021-31461-CK-73/16\nmd.) (1) Eğitim ve Yayın Dairesi Başkanlığının görev ve yetkileri\nşunlardır: a) Bakanlık personeli ile Bakanlığın görev alanındaki hizmetleri\nyerine getirecek diğer kurum ve kuruluş personelinin yetiştirilmesi, eğitilmesi\nve bilgi düzeylerinin yükseltilmesi için gerekli programları planlamak,\ngeliştirmek ve uygulamak; hizmet içi eğitim programları hazırlamak ve\nyürütülmesini sağlamak, b) Bakanlığın görev alanına ilişkin konularda kamuoyuna yönelik\neğitici, aydınlatıcı ve bilinçlendirici faaliyetler yürütmek, bu konuda ilgili\nkamu kurum ve kuruluşları, sivil toplum kuruluşları, üniversiteler ve özel\nsektörle işbirliği yapmak, c) Bakanlığın faaliyetlerini, projelerini, sunduğu hizmetleri\nkamuoyuna duyurmak, ç) Bakanlığın\ngörev alanına giren konularda toplumsal dayanışmayı güçlendirici kitlesel\nkampanyalar ve etkinlikler düzenlemek, teşvik etmek ve katkı sağlamak, d) Bakanlığın\ngörev alanına giren konularda görsel, işitsel ve yazılı dokümanların basım ve\nyayımını yapmak veya yaptırmak, bu alandaki çalışmaları teşvik etmek ve\ndesteklemek, e) Bakanlığın\ngörev alanıyla ilgili her türlü bilgi ve belgeyi toplamak, değerlendirmek,\nyayımlamak, film, slayt, fotoğraf ve benzeri belgeleri hazırlamak veya\nhazırlatmak, bu konulara ilişkin arşiv, dokümantasyon ve kütüphane hizmetlerini\nyürütmek, f) Bakan tarafından verilen diğer görevleri yapmak. Destek Hizmetleri Dairesi Başkanlığı MADDE 78 - (Başlığı ile Birlikte\nDeğişik:RG-21/4/2021-31461-CK-73/17 md.) (1) Destek Hizmetleri Dairesi Başkanlığının görev ve yetkileri\nşunlardır: [49] a) 5018 sayılı Kanun hükümleri çerçevesinde, kiralama ve satın\nalma işlerini yürütmek, temizlik, güvenlik, aydınlatma, ısınma, onarım, taşıma\nve benzeri hizmetleri yapmak veya yaptırmak, b) Bakanlığın taşınır ve taşınmazlarına ilişkin işlemleri ilgili\nmevzuat çerçevesinde yürütmek, c) (Ek:RG-28/12/2024-32766-CK-176/1 md.) Bakanlığa bağlı döner\nsermaye işletmeleri ile ilgili işleri yürütmek, ç) Genel evrak ve arşiv faaliyetlerini düzenlemek ve yürütmek. d) Bakan tarafından verilen diğer görevleri yapmak. Basın ve Halkla İlişkiler Müşavirliği MADDE 79- (Başlığı ile Birlikte Değişik:RG-21/4/2021-31461-CK-73/18 md.) (1) Basın ve Halkla İlişkiler Müşavirliğinin görev ve yetkileri\nşunlardır: a) Bakanlığın basın ve halkla ilişkilerle ilgili faaliyetlerini\nplanlamak ve bu faaliyetlerin belirlenecek usul ve esaslara göre yürütülmesini\nsağlamak, b) 9/10/2003 tarihli ve 4982 sayılı Bilgi Edinme Hakkı Kanununa\ngöre yapılacak bilgi edinme başvurularını etkin, süratli ve doğru bir şekilde\nsonuçlandırmak üzere gerekli tedbirleri almak. c) Bakan tarafından verilen diğer görevleri yapmak. Özel Kalem Müdürlüğü MADDE 80- (Başlığı ile Birlikte Değişik:RG-21/4/2021-31461-CK-73/19\nmd.) (1) Özel Kalem Müdürlüğünün görev ve yetkileri şunlardır: a) Bakanın çalışma programını düzenlemek, b) Bakanın resmî ve özel yazışmalarını, protokol ve tören işlerini\ndüzenlemek ve yürütmek, c) Bakan tarafından verilen diğer görevleri yapmak. Ortak görevler MADDE 81- (Başlığı ile Birlikte Değişik:RG-21/4/2021-31461-CK-73/20 md.) (1) Bakanlık bünyesindeki genel müdürlükler sorumluluk alanlarıyla\nilgili konularda aşağıdaki görevleri de yerine getirirler: a) Ulusal ve uluslararası düzeyde bilimsel etkinlikler düzenlemek,\ntoplumu aydınlatıcı yayınlar hazırlamak, eğitsel faaliyet ve projeler yürütmek,\nulusal ve uluslararası kongre, seminer, şûra ve benzeri etkinlikler düzenlemek, b) Kamu kurum ve kuruluşları, üniversiteler, yerel yönetimler,\nsosyal amaçlı vakıf, dernek ve diğer sivil toplum kuruluşları ve özel sektör\narasında işbirliği ve koordinasyonu sağlamak, müşterek projeler hazırlamak ve\nuygulamak, c) Uluslararası kuruluşlarla işbirliği yapmak, proje geliştirmek\nve yürütmek, gerçekleştirilecek çalışma ve etkinliklere katılmak; ülkemizin\ntaraf olduğu uluslararası sözleşmeler ile kararların ulusal düzeyde\nuygulanmasını izlemek ve değerlendirmek, ç) İnceleme ve araştırma alanlarında elde edilen bilgileri\ndeğerlendirmek ve bunları uygulayıcı kurum ve kuruluşlara aktararak hizmetlerin\ngeliştirilmesini ve yeni hizmet modellerinin oluşturulmasını sağlamak, d) Sorumluluk alanına ilişkin sorunlar ve yürütülen sosyal hizmet\nfaaliyetlerine ilişkin bilgileri veri tabanı aracılığıyla izlemek, güncellemek\nve yapılacak çalışmalarda değerlendirmek, e) Çocuk, kadın ve engelli haklarına ilişkin konularda ülkemizin\ntaraf olduğu uluslararası andlaşmalar uyarınca Bakanlık temsilcileri, diğer\nbakanlıklar, kamu kurum ve kuruluşları ve sivil toplum kuruluşları ile konuyla\nilgili uzmanlardan teşkil edilecek ulusal takip ve danışma kurullarının\nsekretarya işlerini yürütmek. Çalışma grupları MADDE 82- (Mülga:RG-10/6/2020-31151-CK-64/3 md.) (Başlığı ile Birlikte Yeniden Düzenleme:RG-21/4/2021-31461-CK-73/21 md.) (1) Bakanlık,\ngörev alanına giren konularla ilgili olarak çalışmalarda bulunmak üzere diğer\nbakanlıklar, kamu kurum ve kuruluşları, sivil toplum kuruluşları, özel sektör\ntemsilcileri ve konu ile ilgili uzmanların katılımıyla geçici çalışma grupları\noluşturabilir. Uzman istihdamı MADDE 83- (Mülga:RG-26/11/2019-30960-CK-53/3\nmd.) (Başlığı ile Birlikte Yeniden\nDüzenleme:RG-21/4/2021-31461-CK-73/22 md.) (1) Bakanlıkta 657 sayılı Kanunun ek 41 inci maddesine\ngöre Aile ve Sosyal Hizmetler Uzmanı\nile Aile ve Sosyal Hizmetler Uzman Yardımcısı istihdam edilebilir. (2) (Mülga:RG-4/10/2024-32682-C.K.-164/2 md.) Sosyal hizmet kuruluşlarının devri MADDE 84- (Başlığı ile Birlikte Değişik:RG-21/4/2021-31461-CK-73/23 md.) (İptal: Anayasa\nMahkemesinin 14/3/2024 Tarihli ve E: 2021/63, K: 2024/78 Sayılı Kararı ile.) Döner sermaye işletmesi MADDE 85- (Mülga:RG-10/1/2019-30651-CK-27/26\nmd.) (Başlığı ile Birlikte Yeniden\nDüzenlenme:RG-21/4/2021-31461-CK-73/24 md.) (İptal: Anayasa Mahkemesinin\n14/3/2024 Tarihli ve E: 2021/63, K: 2024/78 Sayılı Kararı ile.) ÜÇÜNCÜ BÖLÜM Çalışma ve Sosyal Güvenlik Bakanlığı [50] Görev MADDE 86- (Başlığı\nile Birlikte Değişik:RG-21/4/2021-31461-CK-73/26 md.) (1) Çalışma ve Sosyal Güvenlik Bakanlığının görev ve yetkileri\nşunlardır: a) Çalışma hayatını düzenleyici, işçi - işveren ilişkilerinde\nçalışma barışının sağlanmasını kolaylaştırıcı ve koruyucu tedbirler almak, b) Çalışma hayatındaki mevcut ve muhtemel meseleleri ve çözüm\nyollarını araştırmak, çalışma hayatını geliştirmek için çalışanları koruyucu ve\nçalışmayı destekleyici tedbirleri almak, c) Ekonominin gerektirdiği insan gücünü sağlamak için gerekli\ntedbirleri araştırmak ve uygulanmasının sağlanmasına yardımcı olmak, ç) İstihdamı ve tam çalışmayı sağlayacak, çalışanların hayat\nseviyesini yükseltecek tedbirleri almak, d) Uluslararası işgücüne ilişkin politikaların belirlenmesi\namacıyla gerekli çalışmaları yapmak ve belirlenen politikanın uygulanmasına\nilişkin ulusal ve uluslararası düzeyde faaliyette bulunmak, e) Çalışanların meslekî eğitimlerini sağlayıcı tedbirler almak, f) İş sağlığı ve güvenliğini sağlayacak tedbirlerin\nuygulanmasını izlemek, g) Çalışma hayatını denetlemek, ğ) Sosyal adalet ve sosyal refahın gerçekleşmesi için gerekli\ntedbirleri almak, h) Çeşitli fizyolojik, ekonomik ve sosyal risklere karşı sosyal\nsigorta hizmetlerini uygulamak, sosyal güvenlik imkânını sağlamak,\nyaygınlaştırılması ve geliştirilmesi için gerekli tedbirleri almak, ı) Yabancı ülkelerde çalışan Türk işçilerinin çalışma hayatı ve\nsosyal güvenlikle ilgili meselelerine çözüm yolları aramak, hak ve\nmenfaatlerini korumak ve geliştirmek, i) İş istatistiklerini derlemek ve yayınlamak, j)\nİşyerindeki sağlık ve güvenlik risklerini önleyici ve koruyucu hizmetleri\nyürütenlerin niteliklerini belirlemek, eğitimlerini ve\nsertifikalandırılmalarını sağlamak, k) Kanunlarla ve Cumhurbaşkanlığı kararnameleriyle verilen\ndiğer görevleri yapmak. Teşkilat MADDE 87- (Başlığı ile Birlikte Değişik:RG-21/4/2021-31461-CK-73/27\nmd.) (1) Çalışma ve Sosyal Güvenlik Bakanlığı merkez ve yurtdışı\nteşkilatından oluşur. (2) Bakanlık, mevzuattan kaynaklanan ve taşrada yürütülmesi\ngereken görevlerini Bakanlık bağlı ve ilgili kuruluşlarının taşra teşkilatları\naracılığıyla yürütebilir. (İptal ikinci cümle: Anayasa Mahkemesinin 14/3/2024\nTarihli ve E: 2021/63, K: 2024/78 Sayılı Kararı ile.) Hizmet birimleri MADDE 88- (Başlığı ile Birlikte Değişik:RG-21/4/2021-31461-CK-73/28\nmd.) (1) Bakanlığın hizmet birimleri şunlardır: a) Çalışma\nGenel Müdürlüğü, b) İş Sağlığı\nve Güvenliği Genel Müdürlüğü, c)\nUluslararası İşgücü Genel Müdürlüğü, ç) (Değişik:RG-29/11/2023-32384-CK-157/1\nmd.) Dış İlişkiler ve Avrupa Birliği Genel Müdürlüğü, d) Hukuk\nHizmetleri Genel Müdürlüğü, e) Bilgi\nTeknolojileri Genel Müdürlüğü, f) Rehberlik\nve Teftiş Başkanlığı, g) Strateji\nGeliştirme Başkanlığı, ğ) (Mülga:RG-29/11/2023-32384-CK-157/1\nmd.) h) Personel\nDairesi Başkanlığı, ı) Destek\nHizmetleri Dairesi Başkanlığı, i) Basın ve\nHalkla İlişkiler Müşavirliği, j) Özel Kalem\nMüdürlüğü. Çalışma Genel Müdürlüğü MADDE 89- (Başlığı ile Birlikte Değişik:RG-21/4/2021-31461-CK-73/29\nmd.) (1) Çalışma Genel Müdürlüğünün görev ve yetkileri\nşunlardır: a) Çalışma hayatı ile ilgili mevzuatı uygulamak, b) İşçi, işveren ilişkilerini düzenlemek, çalışma barışını\nsağlayıcı tedbirleri almak, c) Çalışma mevzuatı ve istihdam politikası ile ilgili taslakları\nve kalkınma planları ve yıllık programlarda\nyer alan genel politika içinde mahalli ve sektörel bazda istihdam programlarını\nhazırlamak, ç) Sendikalar, toplu iş sözleşmesi, grev ve lokavta ilişkin\nmevzuatta öngörülen işleri yapmak, d) İstihdamdaki gelişmeleri izlemek ve istihdamı sağlayıcı\ntedbirleri almak, üretimde emek verimliliğini yükselten politikaları\ngeliştirmek amacıyla çalışmalar yapmak, e) Yüksek Hakem Kurulu ile Bakanlık arasındaki ilişkileri\nyürütmek, f) Personel ve teşkilata ilişkin mevzuat tasarılarının\nhazırlanmasına katkı sağlamak, g) İstihdam fazlası personelin diğer kamu kurum ve kuruluşlarına\nnakil işlemlerini yürütmek, ğ) Kamu görevlileri sendikalarına ilişkin mevzuatın uygulanmasında\npersonel konularında uygulama birliğini sağlayacak tedbirleri almak, kamu\nişverenini temsilen yetkili kurullar ile kamu görevlileri sendikaları ve üst\nkuruluşları arasında yürütülen çalışmalarda danışma, destek ve koordinasyon\nhizmetlerini yürütmek, h) Görev alanına giren konularda araştırma ve incelemeler yapmak\nve bunların sonuçlarını değerlendirmek, ortaya çıkabilecek sorun ve\ntereddütleri giderecek tedbirleri almak ve uygulamaya esas olmak üzere görüş\nbildirmek, ı) Bakan tarafından verilen diğer görevleri yapmak. İş Sağlığı ve Güvenliği Genel Müdürlüğü MADDE 90- (Başlığı ile Birlikte Değişik:RG-21/4/2021-31461-CK-73/30\nmd.) (1) İş Sağlığı ve Güvenliği Genel Müdürlüğünün görev\nve yetkileri şunlardır: a) İş sağlığı ve güvenliği ile iş kazaları ve meslek\nhastalıklarının önlenmesi konularında inceleme ve araştırma çalışmalarını\nplanlamak, programlamak ve uygulanmasını sağlamak, b) Üretilen ve ithal edilen kişisel koruyucu donanımların piyasa\ngözetimi ve denetimini yapmak, bu hususlarda usul ve esasları belirlemek, c)\nİşyerindeki sağlık ve güvenlik risklerini önlemek ve koruyucu hizmetleri\nyürütmek üzere görevlendirilecek işyeri hekimleri, iş güvenliği uzmanları ve\ndiğer görevlilerin iş sağlığı ve güvenliği ile ilgili eğitim ve belgelendirme\nusul ve esaslarını belirlemek, ç) Meslekî eğitim görenler, rehabilite edilenler, özel risk\ngrupları ve kamu hizmetlerinde çalışanlar da dâhil olmak üzere tüm çalışanların\niş kazaları ve meslek hastalıklarına karşı korunmaları amacıyla gerekli\nçalışmaları yaparak tedbirlerin alınmasını sağlamak, d) İş Sağlığı ve Güvenliği Araştırma ve Geliştirme Enstitüsü\nBaşkanlığı ile İş Sağlığı ve Güvenliği Araştırma ve Geliştirme Enstitüsü bölge\nlaboratuvar müdürlüklerinin çalışma usul ve esaslarını düzenlemek, bunları\nyönetmek ve denetlemek, e) İş sağlığı\nve güvenliği alanında ölçüm, analiz, teknik kontrol, risk analizi ve\ndeğerlendirmesi, eğitim, danışmanlık, uzmanlık hizmetlerini yapmak ve bu tür\nhizmetleri verecek özel ve tüzel kişi ve kuruluşların niteliklerini belirlemek,\nyetki vermek, yetkilerini iptal etmek, kontrol ve denetimini sağlamak, f) İşyeri\nhekimi, iş güvenliği uzmanı, diğer teknik ve sağlık personel ile işçilere\neğitim vermek için kamu kurum ve kuruluşları, üniversiteler ve 13/1/2011\ntarihli ve 6102 sayılı Türk Ticaret Kanunu hükümlerine göre faaliyet gösteren\nşirketler ile ortak sağlık ve güvenlik birimlerini yetkilendirmek, gerektiğinde\nyetkilerini iptal etmek, hizmetin etkin ve verimli bir şekilde verilip verilmediğinin\nkontrol ve denetimini sağlamak, işyeri hekimi ve iş güvenliği uzmanının\neğitimleri sonundaki sınavları yapmak veya yaptırmak, belgelerini vermek, g) Ulusal ve uluslararası kurum ve kuruluşlarla işbirliği ve\nkoordinasyonu sağlamak, ğ) Standart çalışmaları yapmak, normlar hazırlamak ve geliştirmek, h) Faaliyet konuları ile ilgili yayın ve dokümantasyon çalışmaları\nyapmak ve istatistikleri düzenlemek, ı) Bakan tarafından verilen diğer görevleri yapmak. Uluslararası\nİşgücü Genel Müdürlüğü MADDE 91- (Başlığı ile Birlikte\nDeğişik:RG-21/4/2021-31461-CK-73/31 md.) (1)\nUluslararası İşgücü Genel Müdürlüğünün görev ve yetkileri şunlardır: a) Yabancı\nistihdamı ve işgücü göçü ile ilgili ulusal ve uluslararası düzeyde faaliyette\nbulunmak, çalışma izni ve çalışma izni muafiyetine ilişkin iş ve işlemleri\nyürütmek, b)\nUluslararası işgücüne ilişkin politika belirlenmesi amacıyla gerekli\nçalışmaları yapmak ve belirlenen politikanın uygulanmasına ilişkin ulusal ve\nuluslararası düzeyde faaliyette bulunmak, c) Yabancı\nülkelerle imzalanacak işgücü anlaşmaları ve sosyal güvenlik sözleşmelerinin\nmüzakerelerine, hazırlanmasına ve tadiline katkı sağlamak, ç)\nUluslararası işgücü göçüne ilişkin iş ve işlemleri yapmak, d)\nUluslararası işgücüne ilişkin konularda ulusal ve uluslararası projeler\nhazırlamak ve uygulamak, e) Yabancı\nBaşvuru, Değerlendirme ve İzleme Sistemini kullanarak yabancı çalışanlara ve\nyurtdışında yaşayan Türk vatandaşlarının niteliklerine ilişkin veri toplamak,\nbunları analiz etmek ve raporlamak, f) Ulusal göç\npolitikasının oluşturulmasında görev alanıyla ilgili konularda çalışmalar\nyapmak, g) Görev\nalanıyla ilgili faaliyet gösteren uluslararası kuruluşlarla yazışmalar yapmak\nve bu kuruluşlarla çalışmalar yürütmek, ğ) Ülkemize\nrekabet üstünlüğü sağlamak amacıyla uluslararası eğilimleri, işgücü\npotansiyelini ve hareketliliğini izlemek ve politikalar geliştirmesi için\ngerekli çalışmaları yapmak, h) Yüksek\nnitelikli işgücünün ülkemize kazandırılmasına yönelik yurtdışında tanıtım\nfaaliyetleri yapmak, ulusal ve uluslararası fuar ve organizasyonlara katılmak,\ngerektiğinde tanıtım ofisleri açmak, ı) Kültürel,\nsanatsal, ekonomik ve sportif alanlarda uluslararası gelişmeleri izleyerek\nilgili kurum, kuruluş ve ülkelerle işbirliğini geliştirmek, gerektiğinde ortak\nprojeler yürütmek, i) Eğitim\ndüzeyi, mesleki deneyimi, bilim ve teknolojiye katkısı ile stratejik önemi haiz\nherhangi bir alanda öne çıkmış yurtdışında yaşayan nitelikli insan gücünün\nülkemize kazandırılmasına yönelik faaliyetlerde bulunmak, j) Bilim,\nteknoloji, Ar-Ge ve yenilikçilik alanlarında yetişmiş yabancı beyin göçünü\nülkemize kazandırmak amacıyla faaliyetlerde bulunmak, k) Bakan tarafından verilen diğer görevleri yapmak. Dış İlişkiler ve Avrupa Birliği Genel Müdürlüğü (Değişik\nbaşlık:RG-29/11/2023-32384-CK-157/2 md.) MADDE 92- (Başlığı ile Birlikte Değişik:RG-21/4/2021-31461-CK-73/32\nmd.) (1) Dış İlişkiler ve Avrupa Birliği Genel Müdürlüğünün görev ve\nyetkileri şunlardır: [51] a) Yurtdışında yaşayan; Türk vatandaşlarının, kaybettirme halleri\ndışında Türk vatandaşlığından çıkmış olanların ve 29/5/2009 tarihli ve 5901\nsayılı Türk Vatandaşlığı Kanununun 28 inci maddesi kapsamındaki kişilerin\nyabancı ülke mevzuatı ile uluslararası mevzuattan kaynaklanan çalışma ve sosyal\ngüvenlik konularındaki hak ve menfaatlerinin korunması ve geliştirilmesi için\ngerekli çalışmaları yürütmek, b) Yurtdışında Türk işgücünün istihdamına yönelik iş ve işlemleri\nyürütmek, c) Yabancı ülkelerle yapılacak sosyal güvenlik sözleşmeleri ve\nbunların tadili çalışmalarında koordinasyonu sağlamak, Bakanlığın görev alanına\ngiren diğer konularda uluslararası ikili ve çok taraflı anlaşmaları hazırlamak,\nmüzakerelerini yürütmek ve tadili çalışmalarını yapmak ve bu konuda Bakanlık\nile bağlı ve ilgili kuruluşları arasında koordinasyonu sağlamak, ç) Bakanlığın görev alanına giren konularda faaliyet gösteren\nuluslararası kuruluşlarla ilişkileri yürütmek ve bu kuruluşlara üye olmaktan\ndoğan iş ve işlemleri yapmak, d) Bakanlık yurtdışı kadrolarını düzenlemek, bu kadrolarda görev\nyapan personeli yönetmek ve denetlemek, e) Bakanlık ile bağlı ve ilgili kuruluşlarınca yapılacak\nyurtdışına ilişkin işlemleri koordine etmek ve bunların diğer ülkeler ve\nuluslararası kurum ve kuruluşlarla ilişkilerinde koordinasyonu sağlamak,\nBakanlığın görev alanıyla ilgili yurtdışı tanıtım ve bilgilendirme faaliyetleri\nile protokol işlerini yürütmek, f) Çalışma hayatı ve sosyal güvenlik alanlarında yabancı\nliteratürü, mevzuatı ve uygulamaları izlemek ve raporlamak, g) (Ek:RG-29/11/2023-32384-CK-157/2 md.) Bakanlığın Avrupa\nBirliği, yabancı ülkeler ve uluslararası kuruluşlarla insan kaynaklarının\ngeliştirilmesi alanında yürüttüğü projelerin ve programların hazırlanmasını,\nkoordinasyonunu, yürütülmesini ve kontrolünü sağlamak, ğ) (Ek:RG-29/11/2023-32384-CK-157/2 md.) Bakanlığın görev\nve faaliyet alanına giren konularda, kalkınma planları ve yıllık programlarda\nöngörülen hedefler doğrultusunda, uluslararası kurum ve kuruluşlarla ilişkileri\nyürütmek, koordinasyonu sağlamak, h) (Ek:RG-29/11/2023-32384-CK-157/2 md.) Avrupa Birliğine yönelik\nolarak Cumhurbaşkanınca belirlenen politikalar doğrultusunda Bakanlığın görev\nalanlarına ilişkin kısa, orta ve uzun vadede uygulanacak politikaların\nbelirlenmesi amacıyla gerekli çalışmaları yapmak ve bu konularda uygulama ile\nilgili gerekli tedbirlerin alınmasını sağlamak ve öneriler hazırlamak, ı) (Ek:RG-29/11/2023-32384-CK-157/2 md.) Avrupa Birliği\nprogramları ve Avrupa Birliğinden sağlanan destekler çerçevesinde Bakanlığın\nfaaliyet alanına giren konulardaki dış kaynaklı projelerin program, bütçe ve\nuygulanmasına ait işleri yürütmek, i) (Ek:RG-29/11/2023-32384-CK-157/2 md.) İlgili mevzuat,\nAvrupa Birliği müktesebatı ve milletlerarası andlaşmalar çerçevesinde\noperasyonel programları hazırlamak, yürütmek ve fonların uygulanmasını koordine\netmek, yapısal fonların kullanımı için gerekli hazırlıkları yapmak, j) (Ek:RG-29/11/2023-32384-CK-157/2 md.) Bakanlığın görev\nalanı ile ilgili olarak Avrupa Birliği mevzuatı ve uygulamaları konusunda\ninceleme ve araştırmalar yapmak, k) (Ek:RG-29/11/2023-32384-CK-157/2 md.) Desteklenecek\nproje ve faaliyetlere ilişkin olarak; projelerin seçimini yapmak,\nönceliklendirmek, ihale ve sözleşmelerini yapmak ve yürütülmesini sağlamak,\nödemelerini gerçekleştirmek ve muhasebeleştirmek, buna ilişkin kontrol, izleme\nve değerlendirmeleri yapmak, l) Bakan tarafından verilen diğer görevleri yapmak. Hukuk Hizmetleri Genel Müdürlüğü MADDE 93- (Başlığı ile Birlikte Değişik:RG-21/4/2021-31461-CK-73/33\nmd.) (1) Hukuk Hizmetleri Genel Müdürlüğünün görev ve yetkileri\nşunlardır: a) 26/9/2011 tarihli ve 659 sayılı Kanun Hükmünde Kararname\nhükümlerine göre hukuk birimlerine verilen görevleri yapmak, b) Bakan tarafından verilen diğer görevleri yapmak. Bilgi\nTeknolojileri Genel Müdürlüğü MADDE 94- (Başlığı ile Birlikte\nDeğişik:RG-21/4/2021-31461-CK-73/34 md.) (1) Bilgi\nTeknolojileri Genel Müdürlüğünün görev ve yetkileri şunlardır: a) Bakanlık\nprojelerinin Bakanlık bilişim altyapısına uygun olarak tasarlanmasını ve\nuygulanmasını sağlamak, teknolojik gelişmeleri takip etmek ve Bakanlık\notomasyon stratejilerini Strateji Geliştirme Başkanlığı ile işbirliği\niçerisinde belirlemek, bilgi güvenliği ve güvenilirliği konusunun gerektirdiği\nönlemleri almak, kamu bilişim standartlarına uygun çözümler üretmek, b) Bakanlığın\nbilgi işlem hizmetlerini yürütmek, c) Bakanlığın\ninternet sayfaları, elektronik imza ve elektronik belge uygulamaları ile ilgili\nteknik çalışmaları yapmak, ç) Bakanlık\nhizmetleriyle ilgili bilgileri toplamak ve ilgili birimlerle işbirliği içinde\nveri tabanları oluşturmak, d) Bakanlık\nbirimlerince ülke çapında işletilen bilgi işlem sistemlerinin sürekli\nçalışır halde tutulmasını sağlamak, e) Bakanlığın\nbağlı ve ilgili kurum ve kuruluşlarınca yürütülen bilgi işlem faaliyetlerine\ndestek olmak ve gerekli koordinasyonu sağlamak, f) Bakanlığın\nbilişim altyapısının kurulumu, bakımı, ikmali, geliştirilmesi ve güncellenmesi ile ilgili işleri yürütmek, haberleşme güvenliğini sağlamak ve bu\nkonularda görev üstlenen personelin bilgi teknolojilerindeki gelişmelere paralel olarak\ndüzenli şekilde hizmet içi eğitim almalarını sağlamak, g) Bakan tarafından\nverilen diğer görevleri yapmak. Rehberlik ve Teftiş Başkanlığı MADDE 95- (Başlığı ile Birlikte\nDeğişik:RG-21/4/2021-31461-CK-73/35 md.) (1) Rehberlik\nve Teftiş Başkanlığının görev ve yetkileri şunlardır: a) Bakanlığın\ngörev alanına giren faaliyet ve işlemlerle ilgili teftiş, inceleme ve\nsoruşturmaları yürütmek, gerekli önlemleri almak veya aldırmak, b) Bakanlığın\ngörev alanına giren konularda ulusal ve uluslararası mevzuatın uygulanmasını\nizlemek, mevzuat çalışmaları yapmak, gerektiğinde, teftiş ve denetimler\nsonucunda, mevzuatın aksayan yönleri, uygulanabilirliği, sektörel bazda ilgili\nkurum ve kuruluşlarca alınması gereken önlemleri belirlemek, c) Denetim\nsonuçlarına ilişkin istatistikleri tutmak, değerlendirmek ve yorumlamak, ç) 25/8/1999\ntarihli ve 4447 sayılı İşsizlik Sigortası Kanunu ile 25/6/2003 tarihli ve 4904\nsayılı Türkiye İş Kurumu ile İlgili Bazı Düzenlemeler Hakkında Kanun uyarınca\nişyerlerinde inceleme yapmak, iş ve işlemlerini teftiş etmek, d) Kayıtdışı\nistihdamla mücadele etmek, bu amaçla sektörel analizlere dayalı denetimleri\nyürütmek ve bu konularda alınması gerekli tedbirleri önermek, e) Kurum teşkilâtı ile personelinin idarî, malî ve hukukî\nişlemleri hakkında denetim, inceleme ve soruşturma yapmak, f) Bakan tarafından verilen diğer görevleri yapmak. (2) Başkanlıkta 375 sayılı Kanun Hükmünde Kararnamenin ek 24 üncü\nmaddesine göre müfettiş ve müfettiş yardımcısı istihdam edilebilir . Strateji Geliştirme Başkanlığı MADDE 96- (Başlığı ile Birlikte Değişik:RG-21/4/2021-31461-CK-73/36 md.) (1) Strateji Geliştirme Başkanlığının görev ve yetkileri\nşunlardır: a) 10/12/2003 tarihli ve 5018 sayılı Kamu\nMalî Yönetimi ve Kontrol Kanunu, 22/12/2005 tarihli ve 5436 sayılı Kamu Mali\nYönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi, Cumhurbaşkanlığı\nkararnameleri ve diğer mevzuatla strateji geliştirme ve malî hizmetler\nbirimlerine verilen görevleri yapmak, b) Bakan tarafından verilen diğer görevleri yapmak. Avrupa Birliği ve Mali Yardımlar Dairesi Başkanlığı MADDE 96/A- (Ek:RG-21/4/2021-31461-CK-73/37 md.) (Mülga:RG-29/11/2023-32384-CK-157/3\nmd.) Personel Dairesi Başkanlığı MADDE 96/B- (Ek:RG-21/4/2021-31461-CK-73/37 md.) (1) Personel Dairesi Başkanlığının görev ve yetkileri şunlardır: a) Bakanlığın personel politikası ve planlaması ile personel\nsisteminin geliştirilmesi ve performans ölçütlerinin oluşturulması konusunda\nçalışmalar yapmak ve tekliflerde bulunmak, b) Bakanlık personelinin atama, nakil, terfi, emeklilik ve benzeri\nözlük işlemlerini yürütmek, c) Bakanlık personelinin yetiştirilmesi, eğitilmesi ve bilgi\ndüzeylerinin yükseltilmesi için gerekli programları planlamak, geliştirmek ve\nuygulamak, ç) Bakan tarafından verilen diğer görevleri yapmak. Destek Hizmetleri Dairesi Başkanlığı MADDE 96/C- (Ek:RG-21/4/2021-31461-CK-73/37 md.) (1) Destek Hizmetleri Dairesi Başkanlığının görev ve yetkileri\nşunlardır: a) 5018 sayılı Kanun hükümleri çerçevesinde, kiralama ve satın\nalma işlerini yürütmek, temizlik, güvenlik, aydınlatma, ısınma, onarım, taşıma\nve benzeri hizmetleri yapmak veya yaptırmak, b) Bakanlığın taşınır ve taşınmazlarına ilişkin işlemleri ilgili\nmevzuat çerçevesinde yürütmek, c) Genel evrak ve arşiv faaliyetlerini düzenlemek ve yürütmek. ç) Bakan tarafından verilen diğer görevleri yapmak. Basın ve Halkla İlişkiler Müşavirliği MADDE 96/Ç- (Ek:RG-21/4/2021-31461-CK-73/37 md.) (1) Basın ve Halkla İlişkiler Müşavirliğinin görev ve yetkileri\nşunlardır: a) Bakanlığın basın ve halkla ilişkilerle ilgili faaliyetlerini\nplanlamak ve bu faaliyetlerin belirlenecek usûl ve esaslara göre yürütülmesini\nsağlamak, b) 9/10/2003 tarihli ve 4982 sayılı Bilgi Edinme Hakkı Kanununa\ngöre yapılacak bilgi edinme başvurularını etkin, süratli ve doğru bir şekilde\nsonuçlandırmak üzere gerekli tedbirleri almak. c) Bakan tarafından verilen diğer görevleri yapmak. Özel Kalem Müdürlüğü MADDE 96/D- (Ek:RG-21/4/2021-31461-CK-73/37 md.) (1) Özel Kalem Müdürlüğünün görev ve yetkileri şunlardır: a) Bakanın çalışma programını düzenlemek, b) Bakanın resmî ve özel yazışmalarını, protokol ve tören işlerini\ndüzenlemek ve yürütmek, c) Bakan tarafından verilen diğer görevleri yapmak. Çalışma Meclisi MADDE 96/E- (Ek:RG-21/4/2021-31461-CK-73/37 md.) (1) Çalışma Meclisi; a) Bakan veya bakan yardımcısının başkanlığında (…) [52] b) Üniversitelerin iş hukuku, sosyal ekonomi, çalışma ekonomisi,\nsosyal siyaset, iş fizyolojisi, iş sağlığı ve güvenliği ve gündemindeki\nkonularla ilgili dallardan Yükseköğretim Kurulunca seçilecek beş öğretim\nüyesinden, c) İşveren sendikaları konfederasyonlarından üç, en fazla üyeye\nsahip işçi sendikaları konfederasyonundan iki, diğer işçi ve kamu görevlileri\nsendikaları konfederasyonlarından birer, Türkiye Esnaf ve Sanatkârları Konfederasyonundan\nüç, Türkiye Odalar ve Borsalar Birliğinden üç temsilci ile gündemindeki\nkonularla ilgili olarak çağırılan kamu ve özel kurum ve kuruluşları ile meslek\nodaları ve sivil toplum örgütleri temsilcilerinden, meydana gelir. (2) Çalışma Meclisi, Bakanlıkça tespit edilen gün ve gündeme göre\ntoplanıp, gündemdeki konular hakkında inceleme ve görüşmelerde bulunarak\ndüşüncelerini bildirmekle görevlidir. (3) Çalışma Meclisinin sekretarya işleri Çalışma Genel\nMüdürlüğünce yerine getirilir. (4) Çalışma Meclisi yılda en az bir defa toplanır. Çalışma grupları MADDE\n96/F- (Ek:RG-21/4/2021-31461-CK-73/37\nmd.) (1) Bakanlık,\ngörev alanına giren konularla ilgili olarak çalışmalarda bulunmak üzere diğer\nbakanlıklar, kamu kurum ve kuruluşları, sivil toplum kuruluşları, özel sektör\ntemsilcileri ve konu ile ilgili uzmanların katılımıyla geçici çalışma grupları\noluşturabilir. Uzman istihdamı MADDE 96/G- (Ek:RG-21/4/2021-31461-CK-73/37 md.) (1) Bakanlıkta 657 sayılı Kanunun ek 41 inci maddesine\ngöre Çalışma Uzmanı ile Çalışma Uzman\nYardımcısı istihdam edilebilir. Döner sermaye işletmesi MADDE 96/Ğ- (Ek:RG-21/4/2021-31461-CK-73/37 md.) (İptal: Anayasa Mahkemesinin 14/3/2024\nTarihli ve E: 2021/63, K: 2024/78 Sayılı Kararı ile.) DÖRDÜNCÜ BÖLÜM Çevre, Şehircilik ve İklim\nDeğişikliği Bakanlığı [53] Görev MADDE\n97 – (1) Çevre,\nŞehircilik ve İklim Değişikliği Bakanlığının görev ve yetkileri şunlardır: [54] a)\nYerleşmeye, çevreye ve yapılaşmaya dair imar, çevre, yapı ve yapım mevzuatını\nhazırlamak, uygulamaları izlemek ve denetlemek, Bakanlığın görev alanı ile\nilgili mesleki hizmetlerin norm ve standartlarını hazırlamak, geliştirmek,\nuygulanmasını sağlamak ve ilgililerin kayıtlarını tutmak, b)\nÇevrenin korunması, iyileştirilmesi, çölleşme ve erozyonla mücadele ile çevre\nkirliliğinin önlenmesine yönelik prensip ve politikaların belirlenmesi amacıyla\ngerekli çalışmaları yapmak, standart ve ölçütler geliştirmek, programlar\nhazırlamak; bu çerçevede eğitim, araştırma, projelendirme, eylem planları ve\nkirlilik haritalarını oluşturmak, bunların uygulama esaslarını tespit etmek ve\nizlemek, iklim değişikliği ile ilgili iş ve işlemleri yürütmek, c)\nFaaliyetleri sonucu alıcı ortamlara katı, sıvı ve gaz halde atık bırakarak\nkirlilik oluşturan veya oluşturması muhtemel her türlü tesis ve faaliyetin,\nçevresel etkilerini değerlendirmek; alıcı ortamlar ile ilgili ölçüm ve izleme\nçalışmalarını yapmak; bahse konu tesis ve faaliyetleri izlemek, izin vermek,\ndenetlemek ve gürültünün kontrol edilmesini sağlamak, ç) (İptal\nbent: Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) d)\nMekânsal strateji planlarını ilgili kurum ve kuruluşlarla işbirliği yapmak\nsuretiyle hazırlamak ve mahalli idarelerin plan kararlarının bu stratejilere\nuygunluğunu denetlemek, e)\nMilli Savunma Bakanlığının inşaat milli ve NATO alt yapı hizmetleri ile\nUlaştırma ve Altyapı Bakanlığına bağlı genel müdürlüklere kanunlarla veya\nCumhurbaşkanlığı kararnameleriyle yapım yetkisi verilmiş olan özel ihtisas\nişleri hariç talepleri halinde kamu kurum ve kuruluşlarına ait bina ve\ntesislerin ihtiyaç programlarını hazırlamak, her türlü etüt, proje ve maliyet\nhesaplarını yapmak veya yaptırmak, onaylamak veya onaylanmasını sağlamak, inşa,\ngüçlendirme, tadil ve esaslı onarımlarını yapmak, yaptırmak ve denetlemek veya\ndenetlenmesini sağlamak, f)\nYapı denetimi sistemini oluşturarak 29/6/2001 tarihli ve 4708 sayılı Yapı\nDenetimi Hakkında Kanun ile Bakanlığa verilen görevleri yapmak ve kamu kurum ve\nkuruluşları tarafından yapılan veya yaptırılanlar da dâhil olmak üzere\nyapıların can ve mal emniyeti ile mevzuata ve tekniğine uygunluk bakımından\ndenetimini yapmak veya yaptırmak, tespit edilen aykırılık ve noksanlıkların\ngiderilmesini istemek ve sağlamak; yapılarda enerji verimliliğini artırıcı\ndüzenlemeleri yapmak, buna ilişkin faaliyetleri yönetmek ve izlemek; yapı\nmalzemelerinin denetimine ve uygunluk değerlendirmesine ilişkin iş ve işlemleri\nyapmak, g)\nKonut sektörüne ilişkin strateji geliştirme ve programlama iş ve işlemlerini\nyürütmek, yapı kooperatifçiliğinin gelişmesini sağlayacak tedbirleri almak ve\n19/9/2006 tarihli ve 5543 sayılı İskân Kanunu uyarınca Bakanlığa verilen\ngörevleri yapmak, ğ) (İptal\nbent: Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) h) (İptal\nbent: Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) ı) (Mülga:RG-16/10/2023-32341-C.K-153/1\nmd.) i)\nUlusal Coğrafi Bilgi Sisteminin kurulmasına, kullanılmasına ve geliştirilmesine\ndair iş ve işlemleri yapmak, yaptırmak, mahalli idarelerin planlama, harita,\naltyapı ve üstyapıya ilişkin faaliyetleri ile ilgili kent bilgi sistemlerinin\nkurulması, kullanılması ve Ulusal Coğrafi Bilgi Sistemi ile entegre olmasını\ndesteklemek, j)\nBakanlığın görev alanına giren konularda mahalli idarelerin idari ve teknik\nkapasitesinin geliştirilmesi için çalışmalarda bulunmak ve bunlara teknik\ndestek sağlamak, k)\nBayındırlık ve iskân işleri ile ilgili şartname, tip sözleşme, yıllık rayiç,\nbirim fiyat, birim fiyatlara ait analiz ve tarifleri hazırlamak, yayımlamak ve\ngerekli görülen hallerde yayımlanan rayiç ve birim fiyatları güncellemek, [55] l)\nKüresel iklim değişikliği ve bununla ilgili gerekli tedbirlerin alınması için\nplan ve politikaların belirlenmesi amacıyla çalışmalar yapmak, m)\nBakanlığın görev alanına giren konularda uluslararası çalışmaların izlenmesi ve\nbunlara katkıda bulunulması maksadıyla ulusal düzeyde yapılan hazırlıkları\nilgili kuruluşlarla işbirliği halinde yürütmek, n) (İptal\nbent: Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) o) (İptal\nbent: Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) ö)\nKamu mallarına ilişkin politikaları tespit etmek amacıyla çalışma yapmak,\nHazinenin özel mülkiyetindeki taşınmazlar ve Devletin hüküm ve tasarrufu\naltındaki yerlerin edinim, yönetim ve elden çıkarılmasına ilişkin işlemleri\nyürütmek, kamu idarelerinin taşınmazları ile ilgili kayıt ve yönetim esaslarını\nbelirlemek, p) (Ek:RG-29/10/2021-31643-C.K-85/2\nmd.) Toprağın korunması, tabii kaynakların geliştirilmesi ve iklim\ndeğişikliği ile mücadele amacıyla; çölleşme ve erozyonla mücadele, çığ, heyelan\nve sel kontrolü ile entegre havza ıslahı plan ve projelerini yapmak, yaptırmak,\nbu plan ve projeleri uygulamak, r) (Ek:RG-29/10/2021-31643-C.K-85/2\nmd.) Çölleşme ve erozyonla mücadele amacıyla su havzalarının\ngeliştirilmesine yönelik ulusal ve bölgesel düzeyde planlama yapmak, politika\nve stratejilerin belirlenmesi amacıyla çalışmalar yapmak, s) (Ek:RG-29/10/2021-31643-C.K-85/2\nmd.) Çölleşme, erozyon ve iklim değişikliği ile mücadele kapsamında;\nağaçlandırma ve ormanla ilgili görevleri yürüten kurumlarla koordinasyon\nsağlanarak gerekli hallerde orman sınırları dışında özel ağaçlandırma dahil her\ntür çalışmayı yapmak/yaptırmak, bu maksatla dış mekânlarda kullanılan ağaç veya\nbitki türlerinin üretimine yönelik fidanlık kurmak/kurdurmak ve bu amaçlar\ndoğrultusunda yatırım yapacak olan gerçek veya tüzel kişileri desteklemek, ş)\nKanunlarla ve Cumhurbaşkanlığı kararnameleriyle verilen diğer görevleri yapmak. (2) Bakanlık, birinci\nfıkranın (h) bendindeki iş ve işlemleri tesis etmeden evvel, bu iş ve işlemleri\nesasen tesise yetkili olan idarelerin görüşlerini ister. İdareler, bu iş ve\nişlemlerin yapılmama gerekçelerini etraflıca açıklayarak konu hakkındaki\ngörüşlerini en geç onbeş gün içinde Bakanlığa bildirmek zorundadır. Teşkilat MADDE 98 – (Değişik:RG-10/1/2019-30651-CK-27/27 md.) (1) Çevre, Şehircilik ve İklim Değişikliği Bakanlığı;\nmerkez, taşra ve yurtdışı teşkilatından oluşur. [56] Hizmet birimleri MADDE 99 – (1) Bakanlığın hizmet birimleri şunlardır: [57] [58] a)\nYerel Yönetimler Genel Müdürlüğü, b)\nMilli Emlak Genel Müdürlüğü, c)\nMekânsal Planlama Genel Müdürlüğü, ç)\nÇevre Yönetimi Genel Müdürlüğü, d)\nÇevresel Etki Değerlendirmesi, İzin ve Denetim Genel Müdürlüğü, e)\nYapı İşleri Genel Müdürlüğü, f) (Mülga:RG-16/10/2023-32341-C.K-153/2 md.) g)\nMesleki Hizmetler Genel Müdürlüğü, ğ)\nCoğrafi Bilgi Sistemleri Genel Müdürlüğü, h) (Ek:RG-29/10/2021-31643-C.K-85/4 md.) Çölleşme\nve Erozyonla Mücadele Genel Müdürlüğü, ı)\nTabiat Varlıklarını Koruma Genel Müdürlüğü, i) (Ek:RG-10/1/2019-30651-CK-27/28 md.) Avrupa\nBirliği ve Dış İlişkiler Genel Müdürlüğü, j) (Ek:RG-10/1/2019-30651-CK-27/28 md.) Personel Genel Müdürlüğü, k) (Ek:RG-10/1/2019-30651-CK-27/28 md.) Hukuk Hizmetleri Genel Müdürlüğü, l)\nRehberlik ve Teftiş Başkanlığı, m)\nStrateji Geliştirme Başkanlığı, n)\nYüksek Fen Kurulu Başkanlığı, o) (Mülga:RG-10/1/2019-30651-CK-27/28 md.) ö) (Mülga:RG-10/1/2019-30651-CK-27/28\nmd.) p)\nEğitim ve Yayın Dairesi Başkanlığı, r)\nDestek Hizmetleri Dairesi Başkanlığı, s) (Mülga:RG-10/1/2019-30651-CK-27/28 md.) ş)\nBasın ve Halkla İlişkiler Müşavirliği, t)\nÖzel Kalem Müdürlüğü. Yerel Yönetimler Genel Müdürlüğü MADDE 100 – (1) Yerel Yönetimler Genel\nMüdürlüğünün görev ve yetkileri şunlardır: [59] a) Mahalli idarelerin iş\nve işlemlerine dair mevzuatla verilen görev ve hizmetleri yapmak, takip etmek,\nsonuçlandırmak ve geliştirmek, b) Mahalli idare yatırım\nve hizmetlerinin kalkınma planları ile yıllık programlara uygun şekilde\nyapılmasını gözetmek, c) Mahalli idarelerin\ngeliştirilmesi amacıyla araştırmalar yapmak, istatistiki bilgileri toplamak,\ndeğerlendirmek ve yayımlamak, ç) Mahalli idareler\npersonelinin hizmet içi eğitimini planlamak ve uygulanmasını takip etmek, d) Mahalli idarelerin\nteşkilat, araç ve kadro standartlarını tespit etmek, e) (Ek:RG-16/10/2023-32341-C.K-153/3\nmd.) (İptal bent:Anayasa Mahkemesinin 9/5/2024 Tarihli ve E: 2023/193,\nK: 2024/106 Sayılı Kararı ile) f) (Ek:RG-16/10/2023-32341-C.K-153/3\nmd.) (İptal bent:Anayasa Mahkemesinin 9/5/2024 Tarihli ve E: 2023/193, K:\n2024/106 Sayılı Kararı ile) g) (Mülga:\nRG-15/7/2018-30479 - CK-4/799 md.) ğ)\nBakan tarafından verilen diğer görevleri yapmak. (2) (Mülga:\nRG-15/7/2018-30479 - CK-4/799 md.) Milli Emlak Genel Müdürlüğü MADDE 101 - (1) Milli Emlak Genel Müdürlüğünün\ngörevleri şunlardır: a) Hazinenin özel\nmülkiyetindeki taşınmazlar ve Devletin hüküm ve tasarrufu altındaki yerlerin\nyönetimine ilişkin hizmetleri, gerektiğinde diğer kamu idareleri ile işbirliği\nyaparak yürütmek, b) Hazinenin özel\nmülkiyetindeki taşınmazların satışı, kiralanması, trampası ve üzerinde sınırlı\naynî hak tesisi, Devletin hüküm ve tasarrufu altındaki yerlerin kiralanması ve\nbu yerler için gerekli görülen hallerde kullanma izni verilmesi işlemlerini\nyapmak, c) Devlete intikali gereken\ntaşınır ve taşınmazlarla hakların Hazineye maledilmesi işlemlerini yürütmek,\ntaşınmazların tescilini, taşınır malların tasfiyesini sağlamak, ç) Hazinenin özel\nmülkiyetindeki taşınmazlar ve Devletin hüküm ve tasarrufu altındaki yerlerden\nkamu hizmeti için kullanılması gerekli olanları; kamu idarelerine tahsis etmek\nve tahsis amacının ortadan kalkması veya amaç dışı kullanılması halinde tahsisi\nkaldırmak; tahsisi kaldırılan taşınmazlar üzerinde Hazine dışındaki kamu\nidarelerine ait yapı ve tesisleri tasfiye etmek, tasfiyeye ilişkin esas ve\nusulleri belirlemek, d) Devlete ait konutları\nyönetmek ve kamu idarelerine ait konutların yönetimi konusundaki\npolitikaların belirlenmesi amacıyla çalışmalar yapmak, her yıl yurt içi ve\nyurtdışındaki kamu konutlarının kira ve yakıt bedelleri ile işletme, bakım ve\nonarım esaslarını tespit etmek, e) Hazineye ait\ntaşınmazların envanter kayıtlarını tutmak ve diğer kamu idarelerinin\ntaşınmazlarının envanter kayıtlarının tutulmasına ilişkin usul ve esasları\nbelirlemek, f)\nGenel bütçe kapsamındaki kamu idarelerinin kamulaştırdığı yerlerin Hazine adına\ntescilini sağlamak, g) Kanunlar ve\nantlaşmalar gereğince muayyen zümrelere izafetle elkonulması gereken para, mal\nve hakların işlemlerini yapmak ve tasfiyelerini sonuçlandırmak, ğ)\nGenel bütçe kapsamındaki kamu idarelerinin hizmet dışı kalan taşınırlarının\nsatışını yapmak, h)\nKamu idarelerine ait taşınmazların yönetim esaslarını belirlemek, ı)\nKamu idarelerinin taşınmaz edinme ve yönetimine ilişkin olarak hazırlayacakları\nmevzuat taslakları hakkında görüş bildirmek, i)\nKamu mallarına ilişkin politikaları tespit etmeye yönelik çalışmalar yapmak, j)\nGörev alanına giren konularda ilgili mevzuatla Bakanlığa verilen görevleri\nyürütmek, k)\nGörev alanına giren konulardaki alacakların süresinde ve mevzuata uygun olarak\ntakip edilerek tahsil aşamasına getirilmesi için gerekli tedbirleri almak, l)\nTeşkilat ve görev alanına giren konularda denetmenleri aracılığıyla teftiş,\ndenetim, inceleme ve soruşturma yapmak ve bu işlerin yürütülmesi amacıyla uygun\ngörülen büyük il merkezlerinde bölge düzeyinde denetim yapmak üzere denetim\ngrupları kurmak, [60] m)\nCumhurbaşkanınca uygulama usul ve esasları belirlenen projeler kapsamında;\nHazinenin özel mülkiyetindeki taşınmazlar ve Devletin hüküm ve tasarrufu altındaki\nyerleri geliştirmek, değerlendirmek, kişilerin mülkiyetinde bulunan\ntaşınmazları satın almak, trampa etmek, kamulaştırma ve toplulaştırma yapmak. n)\nBakan tarafından verilen diğer görevleri yapmak. Mekânsal\nPlanlama Genel Müdürlüğü MADDE\n102 – (1) Mekânsal Planlama Genel Müdürlüğünün görev ve yetkileri şunlardır: a)\nYerleşme, yapılaşma ve arazi kullanımına yön veren, her tür ve ölçekte fiziki\nplanlara ve uygulamalara esas teşkil eden üst ölçekli mekânsal strateji\nplanlarını ve çevre düzeni planlarını ilgili kurum ve kuruluşlarla işbirliği\nyaparak hazırlamak, hazırlatmak, onaylamak ve uygulamanın bu stratejilere göre\nyürütülmesini sağlamak, b)\nKentlerde ve kırsal alanlarda arazi kullanımına ilişkin temel ilke, strateji ve\nstandartların belirlenmesine ilişkin çalışmaları yapmak ve uygulanmasını\nsağlamak, c)\nHavza ve bölge bazındaki çevre düzeni planları da dâhil her tür ve ölçekteki\nçevre düzeni planlarının ve imar planlarının yapılmasına ilişkin usul ve esasları\nbelirlemek, havza veya bölge bazında çevre düzeni planlarını yapmak, yaptırmak,\nonaylamak ve bu planların uygulanmasını ve denetlenmesini sağlamak, ç)\nSektörel planların havza veya bölge düzeyindeki mekânsal strateji planlarına ve\nçevre düzeni planlarına uyumlu hazırlanmasını sağlamak, d)\nRisk yönetimi ve sakınım planlarının yapılmasına ve onaylanmasına ilişkin\nkuralları belirlemek ve izlemek, plana esas jeolojik ve jeoteknik etütleri\nyapmak, yaptırmak ve onaylamak, e) 97 nci maddenin birinci fıkrasının (ı) bendinde belirtilen konularla ilgili\nolarak her ölçekteki imar planı ve imar uygulamalarını, kentsel tasarım\nprojelerini yapmak, yaptırmak ve onaylamak, f)\nArazi ve arsa düzenlemesi ve parselasyon planlarının hazırlanmasına ilişkin\ngenel ilke, strateji ve esasların belirlenmesine ilişkin çalışmaları yapmak ve\nuygulanmasını sağlamak, g) (İptal bent: Anayasa Mahkemesinin\n26/10/2023 tarihli ve E.:2018/118; K.:2023/180 sayılı Kararı ile.) ğ)\nBelediyelerin mücavir alanları ile köylerin yerleşik alanlarının sınırlarının\ntespitine ilişkin usul ve esasları belirlemek ve tespit edilen sınırları\nonaylamak, h)\nİdarelerin ihtilafı halinde, genel imar düzeni ve uyumunu sağlamak üzere, her\ntürlü etüt, harita ve imar planı, plan değişikliği, plan revizyonu, parselasyon\nplanı hazırlanması, onaylanması ve uygulanmasında koordinasyon sağlamak,\nihtilafları gidermek, gerektiğinde ihtilaf konusu işi resen yapmak, yaptırmak\nve onaylamak, ı) Her tür ve ölçekteki\nfiziki planların birbiriyle uyumunu ve mekânsal strateji planları hedeflerine\nve kararlarına uygunluğunu sağlamak amacıyla gerekli tedbirleri almak, ilgili\nidareler tarafından Bakanlıkça verilen süre içinde yapılmayan il çevre düzeni\nplanlarını yapmak, yaptırmak ve resen onaylamak, i) Bütünleşik kıyı\nalanları yönetimi ve planlaması çalışmaları, kıyı alanlarının düzenlenmesine\ndair iş ve işlemler ile bu alanlara ilişkin jeolojik ve jeoteknik etütleri\nyapmak, yaptırmak ve onaylamak, kıyı kenar çizgisini tespit etmek, onaylamak ve\ntescilini sağlamak, j) Kıyı ve dolgu alanları\nile bu alanların fonksiyonel ve fiziksel olarak devamı niteliğindeki geri\nsahalarına ilişkin her tür ve ölçekteki etüt, harita ve planları yapmak,\nyaptırmak ve resen onaylamak ve bunların uygulanmasını sağlamak, k) (İptal bent:\nAnayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile.) l) Bakan tarafından\nverilen diğer görevleri yapmak. (2) Çevre düzeni\nplanlarının Bakanlıkça belirlenen mekânsal strateji planlarına, imar\nplanlarının ise mekânsal strateji planlarına veya çevre düzeni planlarına\naykırılığının tespit edilmesi halinde ilgili idareler Bakanlıkça verilen süre\niçerisinde aykırılıkları giderir. (3) Birinci fıkranın (a)\nbendinde belirtilen ulusal ve bölgesel nitelikteki fiziki planları Bakanlık\nyapar, yaptırır ve onaylar. Büyükşehir belediyeleri sınırları içerisindeki\nçevre düzeni planlarını büyükşehir belediyeleri, büyükşehir olmayan illerde ise\nBakanlık yapar, yaptırır ve onaylar. Çevre Yönetimi Genel\nMüdürlüğü MADDE 103 – (1) Çevre Yönetimi Genel Müdürlüğünün\ngörev ve yetkileri şunlardır: a) Çevre kirliliğinin\nönlenmesi ve kontrolü ile ilgili mevzuatı hazırlamak, standart geliştirmek,\nölçüm, tespit ve kalite ölçütlerini belirlemek; alıcı ortam özelliklerine göre\nçevre kirliliği yönünden görüş vermek, b) Hava kalitesinin\nkorunması, hava kirliliği, gürültü ve titreşimin azaltılması veya bertaraf\nedilmesi için hedef ve ilkelerin belirlenmesine ilişkin çalışmaları yapmak;\ntemiz hava eylem planları yapmak ve yaptırmak; konuyla ilgili kurum ve\nkuruluşlarla koordineli çalışmalar yapmak, ölçüt ve standartları belirlemek, c) Temiz üretim ve\nentegre kirlilik önleme çalışmalarına yönelik politika ve stratejilerin\nbelirlenmesine ilişkin çalışmaları yapmak ve ilgili mevzuatı hazırlamak, ç) Yenilenebilir enerji\nkaynakları başta olmak üzere, temiz enerji kullanımını teşvik etmek, yakıtların\nhava kirliliğine yol açmayacak şekilde kullanılabilmesi için hedef ve\nölçütlerin belirlenmesine ilişkin çalışmaları yapmak, d) Serbest bölgeler dâhil\nolmak üzere, ülke genelinde çevreye olumsuz etkileri olan atık ve kimyasallar\nile hava kirliliği, gürültü ve titreşim ile ilgili ölçütleri belirlemek, e) Türkiye Enerji,\nNükleer ve Maden Araştırma Kurumu ile nükleer güvenlik konusunda işbirliği\nyapmak, [61] f) Etkili bir çevre\nyönetimi gerçekleştirmek, atık ve kimyasalların çevre ile uyumunu sağlamak\nüzere gerekli ekonomik araçları belirlemek ve bu konuda standartlar\ngeliştirmek, g) Motorlu kara\ntaşıtlarının egzoz emisyonlarının kontrolü için idari, mali ve teknik usul ve\nesaslar ile standartları belirlemek, ğ) Yeraltı ve yerüstü\nsularının, denizlerin ve toprağın korunması, kirliliğin önlenmesi veya bertaraf\nedilmesi maksadıyla kirletici unsurlar ile kirliliğin giderilmesi ve kontrolüne\nilişkin usul ve esasları tespit etmek ve uygulamayı sağlamak, acil müdahale\nplanları yapmak ve yaptırmak, çevrenin korunması maksadıyla uygun teknolojileri\nbelirlemek ve bu maksatla kurulacak tesislerin vasıflarını tespit etmek ve bu\nçerçevede gerekli tedbirleri almak ve aldırmak, h) Atık ve kimyasalların\nyönetimine ilişkin hedef, politika ve ölçütlerin belirlenmesine ilişkin\nçalışmaları yapmak, ı) Atıksu arıtma\ntesislerinin tasarım esaslarını ve kriterlerini Tarım ve Orman Bakanlığı ile\nbirlikte belirlemek, onay işlemlerini yürütmek, i) Atıkların kaynağında\nen aza indirilmesi, sınıflara ayrılması, toplanması, taşınması, geçici\ndepolanması, geri kazanılması, bertaraf edilmesi, yeniden kullanılması,\narıtılması, enerjiye dönüştürülmesi ve nihai depolanması konularında politika\nve stratejilerin belirlemesi amacıyla çalışmalar yapmak, j) İlgili kurum ve\nkuruluşlarla işbirliği içinde atıkların taşınması ile tehlikeli atıkların\ntaşınma lisanslarına ilişkin esasları belirlemek, uygulanmasını sağlamak,\nizlemek, atık ve kimyasallarla kirlenmiş alanların mevcut kirlilik durumlarını\ntespit etmek, çevre ve insan sağlığına yönelik risklere ve kirlenmiş alanların\niyileştirilmesine ilişkin çalışmaları yapmak ve yaptırmak, k) Yasaklanacak ve\nkısıtlanacak yakıt, atık ve kimyasalların ve bunlar ile çevre kirliliğine yol\naçabilecek diğer maddelerin ithalat ve ihracatına ilişkin ölçütleri belirlemek,\nuygulanmasını sağlamak, l) Ulusal çevre\nstratejisi ve eylem planlarının hazırlamasına ilişkin çalışmaları yürütmek ve\nkoordinasyonu sağlamak, m) (Mülga:RG-29/10/2021-31643-C.K-85/5\nmd.) n) Mahalli çevre\nkurullarının çalışmalarını takip etmek ve yönlendirmek, o) Yerleşik alanlarda\nbina ve sair yapılarda görüntü kirliliğine yol açan uygulamaları önleyici\ntedbirler almak, ö) Görev alanına giren\nkonularda ulusal ve uluslararası çalışmaları izlemek ve yürütmek. p) 19/10/1989 tarihli ve\n383 sayılı Özel Çevre Koruma Kurumu Başkanlığı Kurulmasına Dair Kanun Hükmünde\nKararname ile verilen görevleri yapmak, r)\nBakan tarafından verilen diğer görevleri yapmak. Çevresel Etki\nDeğerlendirmesi, İzin ve Denetim Genel Müdürlüğü MADDE 104 – (1) Çevresel Etki Değerlendirmesi,\nİzin ve Denetim Genel Müdürlüğünün görev ve yetkileri şunlardır: a) Çevresel etki\ndeğerlendirmesi ve stratejik çevresel değerlendirme çalışmalarını yapmak ve bu\nkonuda gerekli kararları almak, izlemek ve denetlemek, b) Çevre kirliliğini önleme\nve çevre kalitesini iyileştirmeye yönelik her türlü faaliyet ve tesisi izlemek,\ngerekli tedbirleri almak ve aldırmak, denetlemek, çevre izni ve lisansı vermek, c) Çevre kirliliğine\nneden olan faaliyet ve tesislerin emisyon, deşarj ve atıklar ile arıtma ve\nbertaraf sistemlerini izlemek ve denetlemek, ç) Serbest bölgeler dâhil\nolmak üzere, ülke genelinde çevreye olumsuz etkileri olan atık ve kimyasallar\nile hava kirliliği, gürültü, titreşim ve iyonlaştırıcı olmayan radyasyon ile\nilgili faaliyetleri izlemek, yeraltı ve yerüstü sularına, denizlere ve toprağa\nolumsuz etkileri olan her türlü faaliyeti belirlemek, denetlemek, tehlikeli\nhallerde veya gerekli durumlarda faaliyetleri durdurmak, d) Temiz hava merkezlerinin\nkurulması ve yönetilmesiyle ilgili iş ve işlemleri yürütmek, e) Motorlu kara taşıtları\negzoz emisyonlarının belirlenen standartlara uygunluğunu belgelemek, izlemek ve\ndenetlemek, f) Alıcı ortamları\nizlemek, buna ilişkin altyapıyı oluşturmak, çevre kirliliği ile ilgili olarak\nölçüm ve analiz ölçütlerini belirlemek, uygulamak ve uygulanmasını sağlamak;\nçevreyle ilgili her türlü ölçüm, izleme, analiz ve kontroller yapacak\nlaboratuvarlar kurmak, kurdurmak, bunların akreditasyon işlemlerini yapmak,\nyaptırmak; alıcı ortamlar konusunda ölçüm yapacak kuruluşları belirlemek, g) Her türlü atık\nbertaraf tesisine lisans vermek, bunları izlemek ve denetlemek, ğ) Bakanlığın görev\nalanına giren ürünlerin ilgili mevzuat ve teknik düzenlemelere uygunluğunu ve\ngüvenirliğini tespit etmek amacıyla denetim yapmak, yaptırmak, yetkili\nkuruluşlar arasında koordinasyonu sağlamak, h) Çevre envanterini ve\nçevre durum raporlarını hazırlamak ve Avrupa Çevre Ajansı ile ilişkileri\nyürütmek, ı) Görev alanına giren\nfaaliyetleri izlemek ve denetlemek, uluslararası çalışmaları izlemek ve ulusal\ndüzeyde uygulanmasını sağlamak, i) Bakan tarafından\nverilen diğer görevleri yapmak. Yapı İşleri Genel\nMüdürlüğü MADDE 105 – (1) Yapı İşleri Genel Müdürlüğünün\ngörev ve yetkileri şunlardır: [62] a) Kamu kurum ve\nkuruluşlarına ait her türlü yapılar ile ilgili genel ilkeleri, stratejileri ve\nstandartları belirlemek ve uygulanmasını sağlamak, b) Kamu yatırımlarının\nprojeleri ve yapımla ilgili iş ve işlemlere ilişkin usul ve esaslar ile etüt ve\nprojelerin niteliklerini belirlemek ve uygulanmasını sağlamak, c) 97 nci maddenin\nbirinci fıkrasının (e) bendi ile Bakanlığa verilen görevleri yürütmek, ç) 5543 sayılı İskan\nKanunu ile Bakanlığa verilen görevleri yapmak, d) 5543 sayılı Kanun\nuyarınca daimi iskân için kamu kurum ve kuruluşlarınca yaptırılacak her türlü\nyapılara ve konutlara ilişkin etüt ve planlama işlerini yapmak veya yaptırmak,\nonaylamak veya onaylanmasını sağlamak, daimi iskân için yaptırılacak her türlü\nyapıların inşaatlarını yapmak veya yaptırmak, e) (Ek:RG-16/10/2023-32341-C.K-153/4\nmd.) (İptal bent:Anayasa Mahkemesinin 9/5/2024 Tarihli ve E: 2023/193,\nK: 2024/106 Sayılı Kararı ile) f) Bakan tarafından\nverilen diğer görevleri yapmak. Altyapı ve Kentsel\nDönüşüm Hizmetleri Genel Müdürlüğü MADDE 106 – (Mülga:RG-16/10/2023-32341-C.K-153/5\nmd.) Mesleki Hizmetler\nGenel Müdürlüğü MADDE 107 – (1) Mesleki Hizmetler Genel\nMüdürlüğünün görev ve yetkileri şunlardır: a) Yerleşme ve\nyapılaşmaya yönelik mimarlık, mühendislik, müteahhitlik ve müşavirlik hizmetlerine\nilişkin düzenlemeleri yapmak, uygulamaları denetlemek ve izlemek, b) Gerçek kişilere ve\nözel hukuk tüzel kişilerine ait her türlü yapılar ile ilgili genel ilke,\nstrateji ve standartların belirlemesine ilişkin çalışmaları yapmak ve\nuygulanmasını sağlamak, c) Planlama, harita\nyapımı, arazi ve arsa düzenlemesi, değerleme, parselasyon, etüt ve proje\nmüellifliği, harita plan, proje ve yapım kontrol müşavirliği, her türlü altyapı\nve tesisat dâhil olmak üzere yapı müteahhitliği gibi hizmet alanlarında çalışan\ngerçek veya tüzel kişilerin görev, yetki ve sorumluluklarına ve kayıtlarının\ntutulmasına ilişkin esasları belirlemek, mesleki yeterlikleri ile kuruluş\nyeterliklerini değerlendirerek bunlara tescil ve yeterlik belgeleri vermek veya\nverilmesini ve kayıtlarının tutulmasını sağlamak, ç) Planlı ve plansız\nalanlardaki projelendirme ve yapılaşmaya, yapı ruhsatı ve yapı kullanma\nizinlerinin ulusal adres veri tabanına dayalı olarak düzenlenmesine ilişkin\nusul, esas ve standartları belirlemek, d) Planlama, projelendirme,\nyapım ve kamulaştırma iş ve işlemlerinde görev alacak bilirkişilerin\nniteliklerine ve mesleki yeterliklerine ilişkin usul ve esasları belirlemek, e) Yöresel mimarinin ve\nyapılarda yerel malzemenin kullanımının teşvik edilmesi, binalarda enerji verimliliğinin\nsağlanması ve ileri yapım teknolojilerinin kullanılması ve yaygınlaştırılması\niçin gerekli tedbirleri almak, f) Kamu kurum ve\nkuruluşları ile gerçek kişilere ve özel hukuk tüzel kişilerine ait her türlü\nyapıların denetlenmesinde görev alan mimar ve mühendisler ile yardımcı kontrol\nelemanlarını denetlemek, ilgili idareler ile denetim ve müşavirlik\nkuruluşlarınca denetlenmesini sağlamak, g) Yapım işlerinde görev\nalan şantiye şefleri, fen elemanları ve yetki belgeli ustaların\nfaaliyetlerinin, durumlarına göre, ilgili idarelerce veya meslek kuruluşlarınca\ndenetlenmesini sağlamak, ğ) Kamuya ve özel sektöre\nait her türlü yapı ve tesisin projelerinin ve yapım işlerinin denetlenmesinde\ngörev alacak mimar ve mühendisler ile yardımcı kontrol elemanlarının, yapı\ndenetim kuruluşlarının ve müşavirlik kuruluşlarının niteliklerine, görev, yetki\nve sorumluluklarına ilişkin esasları belirlemek, mesleki yeterlikleri ile\nkuruluş yeterliklerini değerlendirerek bunlara belge verilmesini ve\nkayıtlarının tutulmasını sağlamak, h) (İptal bent:\nAnayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile.) ı) Çevre yönetimi, çevre\ndenetimi ve çevresel etki değerlendirilmesi iş ve işlemlerinde görev alanların\nniteliklerine, görev, yetki ve sorumluluklarına ilişkin esasları belirlemek,\nmesleki yeterlikleri ile kuruluş\nyeterliklerini değerlendirerek bunlara belge verilmesini ve kayıtlarının\ntutulmasını sağlamak, i) Çevresel etki\ndeğerlendirmesi raporu hazırlanmasında, çevre laboratuvarları, çevre danışmanlık\nfirmaları ile belediyelerin çevre koruma tesislerinin projelerinde ve\nişletilmesinde görev alacak elemanları eğitmek, proje ve tesis ölçütlerini\ngeliştirmek ve mesleki yetkinliği artırmak, j) Konut politikalarının\nbelirlenmesine yönelik çalışmalarda bulunmak, belirlenmiş politika, plan ve\nstratejilere göre uygulamayı temin ve sonuçlarını takip etmek, k) Yapı kooperatiflerinin\nve üst birliklerinin kurulması, işleyişi ve denetlenmesine ilişkin iş ve\nişlemleri yürütmek, kuruluş kayıtlarının ve sicillerinin tutulmasını sağlamak\nve uygulamaları denetlemek, l) Yapılarda\nkullanılacak malzemelerin kullanım amacına uygunluğuna dair esasları\nbelirlemek, koordinasyon ve yetkilendirme çalışmalarını yürütmek, yapı\nmalzemelerine ilişkin standartların hazırlanıp yayımlanmasını sağlamak, m) Yapı\nmalzemelerinin üretim, satış, nakil ve kullanma safhalarında her türlü mekânda\nve ortamda gözetim ve denetimini yapmak, yapı malzemesi numunelerinin test ve\ndeneylerini ilgili standarda göre yapmak, yaptırmak ve laboratuvar altyapısını\ngeliştirmek, n) Bakan tarafından\nverilen diğer görevleri yapmak. Coğrafi Bilgi\nSistemleri Genel Müdürlüğü MADDE 108 – (1) Coğrafi Bilgi Sistemleri Genel\nMüdürlüğünün görev ve yetkileri şunlardır: a) Ulusal Coğrafi Bilgi\nSisteminin kurulmasına, kullanılmasına ve geliştirilmesine dair iş ve işlemleri\nyapmak ve yaptırmak, b) Çağdaş coğrafi bilgi\nteknolojilerinin ülkede etkin ve verimli bir şekilde kullanılmasını teşvik\netmek ve eşgüdümü sağlamak, c) Coğrafi veri ve bilginin\nulusal düzeyde üretimine, kalitesine ve paylaşımına yönelik standartlar ile\nbunlara ilişkin temel politika ve stratejilerin belirlenmesini sağlamak\namacıyla çalışmalar yapmak ve gerekli mevzuatı hazırlamak, ç) Coğrafi bilgi\nsistemleri konusunda ulusal ve uluslararası kurum ve kuruluşlarca\ngerçekleştirilen çalışmalarda ülkemizi temsil etmek, işbirliği ve uyum\nçalışmalarını koordine etmek, d) Ulusal Coğrafi Bilgi\nSistemi kapsamına giren tüm konularda, resmi ve özel kurum ve kuruluşlarca\nüretilen verilerin Bakanlık birimlerince kullanılmasını ve değerlendirilmesini sağlamak, e) Bakanlık hizmetlerinin\netkin bir şekilde yürütülebilmesi için Bakanlık mekânsal veri altyapısının\noluşturulması ve geliştirilmesi ile Bakanlığın ihtiyaç duyacağı her türlü\nverinin iletilmesi ve temin edilmesi konularında çalışmalar yürütmek, f) Kent bilgi\nsistemlerinin standart ve yaygın bir şekilde oluşturulması için gerekli\ndüzenlemeler yapmak, g) Ulusal Coğrafi Bilgi\nSistemi kapsamında resmi ve özel kurum ve kuruluşlarca üretilen mekânsal\nverilerin sunulduğu portalı kurmak ve işletmek, ğ) Uluslararası veri\npaylaşım ağlarına katılmak, h) Coğrafi bilgi\nsistemleri ile ilgili sertifikasyon ve akreditasyon çalışmalarının yapılmasını\nsağlamak, ı) Coğrafi bilgi\nsistemleri uygulamalarını bütünleyen navigasyon, yönetim, otomasyon ve\ndokümantasyon sistemleri ile uzaktan algılama tekniği konularında uygulama,\ndüzenleme, geliştirme ve izleme faaliyetlerini yürütmek, i) Bakanlığın bilgi işlem\nhizmetlerini yürütmek, j) Bakan tarafından\nverilen diğer görevleri yapmak. Çölleşme ve Erozyonla Mücadele Genel Müdürlüğü MADDE 108/A - (Ek:RG-29/10/2021-31643-C.K-85/6\nmd.) (1) Çölleşme\nve Erozyonla Mücadele Genel Müdürlüğünün görev ve yetkileri şunlardır: a) Toprağın\nkorunması, tabii kaynakların geliştirilmesi ve iklim değişikliği ile mücadele\namacıyla; havza bütünlüğü esas alınarak çölleşme ve erozyonla mücadele, çığ,\nheyelan ve sel kontrolü ile entegre havza ıslahı plan ve projelerini yapmak,\nyaptırmak, bu plan ve projelerin gerektirdiği etüt ve proje işlerini yürütmek,\nprojeleri uygulamak, uygulanmasını izlemek, kurumlara proje desteği sağlamak,\nbu iş ve işlemlerle ilgili politika ve stratejilerin belirlenmesi amacıyla\nilgili kurum ve kuruluşlar arasında işbirliği ve koordinasyon sağlamak, b) Çölleşme ve\nerozyonla mücadele amacıyla su havzalarının geliştirilmesine yönelik ulusal ve\nbölgesel düzeyde planlama yapmak, politika ve stratejiler belirlemek, c) Çölleşme,\nerozyon ve iklim değişikliği ile mücadele kapsamında; ağaçlandırma ve ormanla\nilgili görevleri yürüten kurumlarla koordinasyon sağlanarak gerekli hallerde\norman sınırları dışında özel ağaçlandırma dahil her tür çalışmayı\nyapmak/yaptırmak, bu maksatla dış mekânlarda kullanılan ağaç veya bitki\ntürlerinin üretimine yönelik fidanlık kurmak/kurdurmak ve bu amaçlar\ndoğrultusunda yatırım yapacak olan gerçek veya tüzel kişileri desteklemek, ç)\nÜniversiteler ve Ar-Ge kuruluşlarıyla birlikte araştırma ve geliştirme\nfaaliyetleri yürütmek, izleme ve değerlendirme sistemleri kurmak, eğitim, yayın\nve tanıtım faaliyetlerinde bulunmak, d) Görev\nalanına giren konularda etüt, araştırma, iş tanımı, analiz ve birim fiyat\ntespiti yapmak, yaptırmak, onaylamak, uygulama esaslarını tespit etmek, e) Çölleşme\nve erozyonla mücadele ile iklim ve çevre amaçlı kullanıma uygun uydu gönderimi\nveya uydu verilerinin teminine ilişkin iş ve işlemleri yürütmek, f) Görev\nalanına giren konularda ülkemizin taraf olduğu uluslararası sözleşmeler ile\nkararların ulusal düzeyde uygulanmasını izlemek ve değerlendirmek, ilgili kurum\nve kuruluşlar arasında koordinasyonu sağlamak, g) Bakan tarafından\nverilen diğer görevleri yapmak. Tabiat Varlıklarını\nKoruma Genel Müdürlüğü MADDE 109 – (1) Tabiat Varlıklarını Koruma Genel\nMüdürlüğünün görev ve yetkileri şunlardır: a) Milli parklar, tabiat\nparkları, tabiat anıtları, tabiatı koruma alanları, sulak alanlar ve benzeri\nkoruma statüsü bulunan diğer alanların tescil, onay ve ilanına dair usul ve\nesasları belirlemek ve bu alanların sınırlarını tescil etmek, b) Tabiat varlıkları ve\ndoğal sit alanları ile özel çevre koruma bölgelerinin tespit, tescil, onay,\ndeğişiklik ve ilanına dair usul ve esasları belirlemek ve bu alanların\nsınırlarını tespit ve tescil etmek, yönetmek ve yönetilmesini sağlamak, c) Milli parklar, tabiat\nparkları, tabiat anıtları, tabiatı koruma alanları, doğal sit alanları, sulak\nalanlar, özel çevre koruma bölgeleri ve benzeri koruma statüsü bulunan diğer\nalanların kullanma ve yapılaşmaya yönelik ilke kararlarını belirlemek ve her\ntür ve ölçekte çevre düzeni, nazım ve uygulama imar planlarını yapmak, yaptırmak, değiştirmek, onaylamak, uygulamak\nveya uygulanmasını sağlamak, ç) Tabiat varlıkları,\ndoğal, tarihi, arkeolojik ve kentsel sitler ile koruma statüsü bulunan diğer\nalanların çakıştığı yerlerde koruma ve kullanma esaslarını ilgili bakanlıkların\ngörüşünü alarak belirlemek ve bu alanların kısmen veya tamamen hangi idarelerce\nyönetileceğine karar vermek, her tür ve ölçekteki çevre düzeni, nazım ve\nuygulama imar planlarını yapmak, yaptırmak ve onaylamak, d) Orman alanları dışında\nyer alan korunması gerekli taşınmaz tabiat varlıkları, koruma alanları ve doğal\nsit alanlarının Bakanlıkça belirlenen ilke kararlarına, onaylanan planlara\nuygun olarak kullanılmak üzere tahsisini gerçekleştirmek, uygulamaların tahsis\nşartlarına uygun olarak gerçekleşmesini izlemek ve denetlemek, e) Tabiat varlıkları ve\ndoğal sit alanları ile özel çevre koruma bölgelerine ilişkin olarak; hâlihazır\nharitaları aldırmak, gerekli görülen projeleri yapmak, yaptırmak ve onaylamak,\nher türlü araştırma ve inceleme yapmak, yaptırmak, izlemek, eğitim ve bilinçlendirme\nçalışmaları yürütmek, kullanım yasağı getirilen alanların kamulaştırma veya\nbenzer yollarla kamunun eline geçirilmesini sağlamak, kontrol ve denetim\nyapmak, gerekli görülen alanların korunması ve kirliliğin önlenmesi amacıyla\nyatırım yapmak veya ilgili idarelerin yatırım projelerini desteklemek, bu alan\nve bölgelerde Devletin hüküm ve tasarrufu altındaki yerlere ilişkin her türlü\ntasarrufta bulunmak, işletmek, işlettirmek ve kullanım izinlerini vermek,\nkorunan alanlara ilişkin insan ve finansman kaynağı sağlamak, f) Bakan tarafından\nverilen diğer görevleri yapmak. (2) Orman ve orman\nrejimine tabi olmayan yerlerde Tarım ve Orman Bakanlığınca tespit edilen veya\nettirilen tabiat parkları, tabiat anıtları, tabiatı koruma alanları, sulak\nalanlar ve benzeri diğer koruma alanları ile Bakanlıkça tespit edilen doğal sit\nalanları, tabiat varlıkları ve bunların koruma alanlarının tescil ve ilanı\nBakanın onayı ile yapılır. Ancak Bakanlıkça yapı yasağı önerilen tabiat\nvarlıkları ve doğal sit alanları dahil orman rejimine tabi olmayan bütün koruma\nalanları Cumhurbaşkanınca tescil ve ilan edilir. Uygulama imar planı kararı ile\nyapı yasağı getirilen özel mülkiyete konu alanlara ilişkin arazi ve arsa\ndüzenlemesi, trampa veya kamulaştırma işlemleri, bu alanların yönetimi ve\nişletmesini üstlenen kuruluşlarca veya Bakanlıkça gerçekleştirilir. Avrupa Birliği ve Dış\nİlişkiler Genel Müdürlüğü MADDE 109/A - (Ek:RG-10/1/2019-30651-CK-27/29\nmd.) (1) Avrupa Birliği ve Dış\nİlişkiler Genel Müdürlüğünün görev ve yetkileri şunlardır: a) Avrupa Birliği ile\nilişkilerde ve Avrupa Birliğine yönelik mevzuat ve uyum çalışmaları ile\nekonomik ve teknik işbirliğine yönelik çalışmalarda Bakanlık hizmetlerinin\nsüratli, düzenli, etkili ve verimli bir şekilde yürütülmesi için gerekli\nirtibat ve eşgüdümü sağlamak, b) Avrupa Birliği ile\nmali ilişkiler çerçevesindeki operasyonel programları yürütmek ve fonların\nuygulanmasını koordine etmek, c) İlgili mevzuat, Avrupa\nBirliği müktesebatı ve uluslararası anlaşmalar çerçevesinde operasyonel\nprogramları hazırlamak ve uygulamak, ç) Uluslararası alanda\nfaaliyet gösteren kuruluşlarla Bakanlığın görev alanına giren konularda uluslararası sözleşmeler de dâhil olmak üzere\nilişkileri düzenlemek, gerekli irtibat ve eşgüdümü sağlamak, d) Bakanlığın görev alanı\nile ilgili olarak Avrupa Birliği mevzuatı ve uygulamaları konusunda inceleme ve\naraştırmalar yapmak, yaptırmak ve ilgililere duyurmak, e) Desteklenecek proje ve\nfaaliyetlere ilişkin olarak; projelerin seçimini yapmak, önceliklendirmek,\nihale ve sözleşmelerini yapmak ve yürütülmesini sağlamak, ödemelerini\ngerçekleştirmek ve muhasebeleştirmek, buna ilişkin kontrol, izleme ve\ndeğerlendirmeleri yapmak, f) İlgili kurum ve\nmakamlara görevleri ile ilgili bilgi, belge ve raporların intikalini sağlamak\nve operasyonel programın özelliğine göre yapısal fonların kullanımı için\ngerekli hazırlıkları yapmak, g) Bakanlık faaliyetleri\nçerçevesinde yurtdışından gelen heyetler ve Bakanlıktan yurtdışına\ngönderileceklerle ilgili iş ve işlemleri yürütmek, ğ) Yurtdışı ilişkilerle\nilgili protokol işlemlerinin yürütülmesini sağlamak, h) Bakan tarafından\nverilen diğer görevleri yapmak. Personel Genel\nMüdürlüğü MADDE 109/B - (Ek:RG-10/1/2019-30651-CK-27/29\nmd.) (1) Personel Genel\nMüdürlüğünün görev ve yetkileri şunlardır: a) Bakanlığın personel\nplanlaması ve politikası ile ilgili çalışmaları yapmak, personel sisteminin\ngeliştirilmesi için tekliflerde bulunmak, b) Bakanlık personelinin\natama, nakil, terfi, emeklilik ve benzeri özlük işlemlerini yürütmek, c) Bakanlığın eğitim\nplanını hazırlamak, uygulamak ve değerlendirmek, ç) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 109/C - (Ek:RG-10/1/2019-30651-CK-27/29\nmd.) (1) Hukuk Hizmetleri\nGenel Müdürlüğünün görev ve yetkileri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen\ngörevleri yapmak, b) Bakan tarafından\nverilen diğer görevleri yapmak. Rehberlik ve Teftiş\nBaşkanlığı MADDE 110 – (1) Rehberlik ve Teftiş\nBaşkanlığının görev ve yetkileri şunlardır: a) Bakanlık teşkilatının\nher türlü faaliyet ve işlemleriyle ilgili olarak teftiş, inceleme ve\nsoruşturmalar yapmak, b) Bakanlığın amaçlarını\ndaha iyi gerçekleştirmek, mevzuata, plan ve programlara uygun çalışmasını temin\netmek amacıyla gerekli teklifleri hazırlamak ve Bakana sunmak, c) Bakan tarafından\nverilen diğer görevleri yapmak, (2) Başkanlıkta 375\nsayılı Kanun Hükmünde Kararnamenin ek 24 üncü maddesi uyarınca Müfettiş ve\nMüfettiş Yardımcısı istihdam edilir. Strateji Geliştirme Başkanlığı MADDE 111 - (1) Strateji Geliştirme Başkanlığının\ngörev ve yetkileri şunlardır: a) 10/12/2003 tarihli ve 5018 sayılı Kamu Malî Yönetimi\nve Kontrol Kanunu, 22/12/2005 tarihli ve 5436 sayılı Kamu Mali Yönetimi ve Kontrol\nKanunu ile Bazı Kanun ve Kanun Hükmünde Kararnamelerde Değişiklik Yapılması\nHakkında Kanunun 15 inci maddesi, Cumhurbaşkanlığı kararnameleri ve diğer\nmevzuatla strateji geliştirme ve malî hizmetler birimlerine verilen görevleri\nyapmak, b) Bakan tarafından\nverilen diğer görevleri yapmak. Yüksek Fen Kurulu\nBaşkanlığı MADDE 112 – (1) Yüksek Fen Kurulu Başkanlığının\ngörev ve yetkileri şunlardır: [63] a) (Değişik:RG-10/6/2020-31151-CK-64/5\nmd.) 5/1/2002 tarihli ve 4735 sayılı Kamu İhale Sözleşmeleri Kanununun ek 1\ninci maddesi ile verilen görev ve yetkileri yerine getirmek, b) Çevre ve imar\nmevzuatının yürütülmesinden doğan anlaşmazlıkları ilgili idarelerin talebine\nistinaden inceleyip karara bağlamak, c) Teknik veya fiziki\nyönden birbirini etkileyen plan ve yapım işleri ile ilgili olarak, kamu kurum\nve kuruluşları arasında doğan anlaşmazlıkları, taraf olan idarelerin birlikte\ntalep etmeleri halinde inceleyip karara bağlamak, ç) Plan, çevre, yapım ve\nyapımla ilgili hizmet işlerine ilişkin konularda kamu kurum ve kuruluşları ile\nyapı kooperatiflerine görüş vermek, d) Bayındırlık ve iskân\nişleri ile ilgili şartname, tip sözleşme, yıllık rayiç, birim fiyat, birim\nfiyatlara ait analiz ve tarifleri hazırlamak, yayımlamak ve gerekli görülen\nhallerde yayımlanan rayiç ve birim fiyatları güncellemek, [64] e) Yapı, tesis ve onarım\nişleri ihalelerinde kullanılan müteahhitlik karneleri ve iş bitirme\nbelgelerinin yıllara ait değerlendirme katsayılarını, mimarlık ve mühendislik\nhizmet bedellerinin hesabında kullanılacak yapı yaklaşık birim maliyetlerini ve\nproje ve kontrollük işlerinde uygulanacak fiyat artış oranlarını tespit etmek\nve yayımlamak, f) Bakanlığın görev alanı\nile ilgili olarak yurt içinde ve yurt dışında meydana gelen teknik gelişmeleri\nizlemek, değerlendirmek ve bunlardan faydalı görülenler hakkında teklifte\nbulunmak, g) Bakanlık birimleri\narasında teknik konularda uygulama birliği ve koordinasyonu sağlamak, ğ) (Ek:RG-10/6/2020-31151-CK-64/5\nmd.) Sözleşme uygulamaları ile ilgili eğitim vermek, ulusal ve uluslararası\nkoordinasyonu sağlamak, h) (Ek:RG-10/6/2020-31151-CK-64/5\nmd.) Yapım işlerinde kullanılacak yerli malzemeleri ve üreticilerini\ndestekleyici tedbirleri almak, ı) Bakan tarafından\nverilen diğeri görevleri yapmak. (2) (Değişik:RG-10/6/2020-31151-CK-64/5\nmd.) Yüksek Fen Kurulu; bir Başkan ve biri hukukçu olmak üzere onyedi\nüyeden oluşur. Kurul Başkan ve üyelerinin; en az dört yıllık eğitim veren\nhukuk, mimarlık ve mühendislik fakülteleri ile bunlara denkliği yetkili\nmakamlarca kabul edilen yurtdışındaki yükseköğretim kurumlarının birinden mezun\nolmaları gerekir. (3) Başkan ve üyeler,\nkendileri ve eşleri ile üçüncü dereceye kadar kan ve ikinci dereceye kadar\nkayın hısımlarını ilgilendiren kararlarla ilgili toplantı ve oylamaya\nkatılamaz. (4) Yüksek Fen\nKurulu, en az üçte iki çoğunluk ile toplanır ve toplantıya katılanların\nçoğunluğu ile karar alır; oyların eşitliği halinde, Başkanın taraf olduğu görüş\nçoğunlukta sayılır. Üyeler çekimser oy kullanamaz. Karşı görüşte olanlar,\ngörüşlerini yazılı olarak karara ekler. (5) Yüksek Fen Kurulu\nBaşkanlığının çalışma usul ve esasları yönetmelikle belirlenir. Avrupa Birliği ve Dış\nİlişkiler Dairesi Başkanlığı MADDE 113 – (Mülga:RG-10/1/2019-30651-CK-27/30\nmd.) Personel Dairesi\nBaşkanlığı MADDE 114 – (Mülga:RG-10/1/2019-30651-CK-27/30\nmd.) Eğitim ve Yayın\nDairesi Başkanlığı MADDE 115 – (1) Eğitim ve Yayın Dairesi\nBaşkanlığının görev ve yetkileri şunlardır: a) Bakanlığın görev\nalanına giren konularda yazılı, işitsel ve görsel dokümanların basım ve\nyayımını desteklemek, b) Bakanlığın görev\nalanına giren konularda kamu kurum ve kuruluşları ve özel kuruluşlarla\nişbirliği yapmak, plan ve programların hazırlanmasında, uygulanmasında ve\nhalkın eğitilmesinde Milli Eğitim Bakanlığı ile bilimsel ve gönüllü\nkuruluşlarla işbirliği yapmak, c) Eğitim amacıyla Bakanlığın\ngörev alanıyla ilgili her türlü bilgi ve belgeyi toplamak, değerlendirmek,\nyayımlamak, film, slayt, fotoğraf ve benzeri belgeleri hazırlamak, hazırlatmak,\narşiv, dokümantasyon ve kütüphane hizmetlerini yürütmek, ç) Kamu kurum ve\nkuruluşları ile üniversitelerin faaliyet ve araştırma programlarına Bakanlığın\ngörev alanına giren konuları katmak için ortak çalışmalar yapmak, gerektiğinde\nilgili kuruluşlarla işbirliği yapmak, bilgi, belge ve eğiticilerin\nmübadelesinin sağlanması çalışmalarını yürütmek, d) Çevre değerlerini\nortaya çıkarmak ve tanıtmak amacıyla gerekli çalışmaları yapmak, çevre eğitimi\nkonusunda uluslararası kuruluşların program, proje ve faaliyetlerini izlemek,\nuluslararası ve kurumlar arası enformasyon hizmetlerini yerine getirmek, e) Bakanlığın görev\nalanına giren konularda kamu kurum ve kuruluşları ile meslek kuruluşlarına\nmesleki eğitim vermek veya verdirmek, f) Bakan tarafından\nverilen diğer görevleri yapmak. Destek Hizmetleri\nDairesi Başkanlığı MADDE 116 – (1) Destek Hizmetleri Dairesi\nBaşkanlığının görev ve yetkileri şunlardır: a) 5018 sayılı Kamu Malî\nYönetimi ve Kontrol Kanunu hükümleri çerçevesinde, kiralama ve satın alma\nişlerini yürütmek, temizlik, güvenlik, aydınlatma, ısıtma, onarım, taşıma ve\nbenzeri hizmetleri yapmak veya yaptırmak, b) Bakanlığın taşınır ve\ntaşınmazlarına ilişkin işlemleri ilgili mevzuat çerçevesinde yürütmek, c) Genel evrak ve arşiv\nfaaliyetlerini düzenlemek ve yürütmek, ç)\nBakan tarafından verilen diğer görevleri yapmak. Hukuk\nMüşavirliği MADDE\n117 - (Mülga:RG-10/1/2019-30651-CK-27/30 md.) Basın ve Halkla\nİlişkiler Müşavirliği MADDE 118 – (1) Basın ve Halkla İlişkiler\nMüşavirliğinin görev ve yetkileri şunlardır: a) Bakanlığın basın ve\nhalkla ilişkilerle ilgili faaliyetlerini planlamak ve bu faaliyetlerin\nbelirlenecek usul ve ilkelere göre yürütülmesini sağlamak, b) 4982 sayılı Bilgi\nEdinme Hakkı Kanununa göre yapılacak bilgi edinme başvurularını etkin, süratli\nve doğru bir şekilde sonuçlandırmak üzere gerekli tedbirleri almak, c) Bakan tarafından verilen\ndiğer görevleri yapmak. Özel Kalem Müdürlüğü MADDE 119 – (1)\nÖzel Kalem Müdürlüğünün görev ve yetkileri şunlardır: a)\nBakanın resmi ve özel yazışmalarını yürütmek, b)\nBakanın her türlü protokol ve tören işlerini düzenlemek ve yürütmek, c)\nBakanın ziyaret, davet, karşılama ve uğurlama, ağırlama, milli ve dini\nbayramlarla ilgili hizmetlerini düzenlemek, yürütmek ve diğer kuruluşlarla\nkoordine etmek, ç)\nBakan tarafından verilen diğer görevleri yapmak. Taşra Teşkilatı MADDE 120 – (1) Bakanlık taşra teşkilatı kurmaya yetkilidir. Yurtdışı teşkilatı MADDE 120/A - (Ek:RG-10/1/2019-30651-CK-27/31\nmd.) (1)\nBakanlık yurtdışı teşkilatı kurmaya yetkilidir. Çalışma grupları MADDE 121 – (1) Bakanlık, görev alanına giren\nkonularla ilgili olarak çalışmalarda bulunmak üzere diğer bakanlıklar, kamu\nkurum ve kuruluşları, meslek odaları, sivil toplum kuruluşları, özel sektör\ntemsilcileri ve konu ile ilgili uzmanların katılımı ile çalışma grupları\noluşturabilir. Döner sermaye MADDE 122 – (1) Bakanlık döner sermaye kurmaya\nyetkilidir. Döner sermaye miktarı, Cumhurbaşkanlığınca belirlenir. (2)\nİşletmelerin görevleri, gelirleri, işleyişi ve denetimi ile diğer hususlar\nyönetmelikle düzenlenir. Kamu kurum ve\nkuruluşlarının yükümlülüğü MADDE 123 – (1) Merkezi yönetim kapsamındaki\nkamu idareleri, sosyal güvenlik kurumları ve mahalli idareler, ilgili\nkanunlarında aksine bir hüküm bulunmadığı takdirde 4734 sayılı Kamu İhale\nKanunu ve 4735 sayılı Kamu İhale Sözleşmeleri Kanununa göre ihale ettikleri\nişler hariç bu bölüm uyarınca çıkarılan yönetmelik, tip sözleşme, şartname,\nrayiç, birim fiyat, birim fiyatlara ait analiz ve tariflerine uymak ve bunları\nuygulamakla yükümlüdür. Kadrolar MADDE 124 -\n(1) Kadroların tespiti, ihdası, kullanımı ve iptali ile kadrolara ilişkin diğer\nhususlar, Genel Kadro ve Usulü Hakkında Cumhurbaşkanlığı Kararnamesi\nhükümlerine göre düzenlenir. Uzman ve denetmen\nistihdamı [65] MADDE 125 – (1) Bakanlık, görev alanına giren\nkonularda çalıştırılmak üzere 657 sayılı Kanunun ek 41 inci maddesine göre\nÇevre ve Şehircilik Uzmanı ile Çevre ve Şehircilik Uzman Yardımcısı, 657 sayılı\nKanunun ek 44 üncü maddesine göre Milli Emlak Uzmanı ve Milli Emlak Uzman\nYardımcısı istihdam edebilir. (2) (Değişik:RG-10/6/2020-31151-CK-64/6\nmd.) Bakanlık taşra teşkilatında milli emlak iş ve işlemleri ile ilgili\nolarak teftiş, denetim, inceleme ve soruşturma yapmakla görevlendirilmek üzere\n375 sayılı Kanun Hükmünde Kararnamenin ek 24 üncü maddesi uyarınca Milli Emlak\nDenetmeni ve Milli Emlak Denetmen Yardımcısı istihdam edilebilir. (3) (Ek:RG-10/6/2020-31151-CK-64/6\nmd.) (Mülga:RG-4/10/2024-32682-C.K.-164/2 md.) Yerli veya yabancı\npersonel istihdamı MADDE 126 - (1)\nBakanlıkta 375 sayılı Kanun Hükmünde Kararnamenin ek 26 ncı maddesi uyarınca\nyerli veya yabancı personel istihdam edilebilir. Atıflar GEÇİCİ MADDE 1 - (Ek:RG-29/10/2021-31643-C.K-85/7 md.) (1)\nMevzuatta Çevre ve Şehircilik Bakanlığına yapılan atıflar Çevre, Şehircilik ve\nİklim Değişikliği Bakanlığına, Çevre ve Şehircilik Bakanına yapılan atıflar ise\nÇevre, Şehircilik ve İklim Değişikliği Bakanına yapılmış sayılır. (2)\nÇevre ve Şehircilik Bakanlığına yapılan atamalar Çevre, Şehircilik ve İklim\nDeğişikliği Bakanlığına yapılmış sayılır. BEŞİNCİ BÖLÜM Dışişleri Bakanlığı İlkeler MADDE 127- (1) Bakanlık, görevlerini yerine getirirken aşağıda\nbelirtilen ilkeler çerçevesinde hareket eder: a) Bölgesinde ve dünyada barışçıl, adil ve\nkalkınmaya imkan tanıyan bir ortamın kalıcı şekilde tesisi ve güçlendirilmesi, b) Ulusal hak ve çıkarların savunulması ve\nkorunması, c) Her türlü toplumsal yaşamın temelini\noluşturan insan haklarının ve demokratik değerlerin savunulması ve ileriye\ngötürülmesi; dil, ırk, renk, cinsiyet, siyasi düşünce, felsefi inanç, din,\nmezhep ve benzeri sebeplerle yapılan her türlü ayrımcılık ile mücadele edilmesi, ç) İnsanlığın kültürel mirasının, çevrenin\nve yerkürenin doğal yaşam alanlarının korunması, d) Uluslararası hukukun ve ona olan\nsaygının geliştirilmesi ve güçlendirilmesi. Görev MADDE 128 - (1)\nDışişleri Bakanlığının görev ve yetkileri şunlardır: a) Türkiye Cumhuriyetinin dış\npolitikasının tespiti için hazırlık çalışmaları yapmak ve tekliflerde bulunmak,\nCumhurbaşkanı tarafından tayin ve tespit edilen hedef ve esaslara göre dış\npolitikayı uygulamak ve koordine etmek, b) Türkiye Cumhuriyetini ve Cumhurbaşkanını\nyabancı devletler ve uluslararası kuruluşlar nezdinde yetkili makam olarak\ntemsil etmek, yabancı devletler ve uluslararası kuruluşlarla temas ve\nmüzakereleri ilgili kurum ve kuruluşlarla işbirliğinde bulunmak suretiyle\nyürütmek, Türkiye Cumhuriyetinin dış ilişkilerini tüm boyutlarıyla ve ilgili\nkurum ve kuruluşlarla işbirliğinde bulunmak suretiyle tesis etmek, yürütmek,\nyönlendirmek, geliştirmek ve ülkenin çıkarlarını korumak, c) Devlet organlarının uluslararası temaslarının\nyürütülmesinde bu organlara yardımcı olmak, ç) 5/5/1969 tarihli ve 1173 sayılı\nMilletlerarası Münasebetlerin Yürütülmesi ve Koordinasyonu Hakkında Kanun\nçerçevesinde, diğer kamu kurum ve kuruluşlarınca dış politika ile bağlantılı\nolarak yurtdışında yürütülen faaliyetlerin Cumhurbaşkanınca saptanan dış politikaya\nuygunluğunu gözetmek, bu faaliyetleri koordine etmek ve bunlara katılım\nsağlamak, d) Cumhurbaşkanını dış dünyadaki\ngelişmeler ve değişen şartlar konusunda bilgilendirmek, e) Türkiye Cumhuriyeti hakkında\nyurtdışında bilgilendirici faaliyetler yürütmek, f) Yurtdışında yaşayan vatandaşların hak\nve menfaatlerini korumak ve yaşam kalitelerinin yükseltilmesine yönelik\nçalışmalar yürütmek, ülke dışındaki vatandaşlara ve Türkiye Cumhuriyeti uyrukluğunu\ntaşıyan tüzel kişilere destek, yardım ve konsolosluk himayesi sağlamak, g) Milletlerarası Andlaşmalara ilişkin\nCumhurbaşkanlığı Kararnamesi çerçevesinde, diğer devletlerle ve uluslararası\nkuruluşlarla akdedilen andlaşmalara ilişkin temas, müzakere, yetki belgesi,\nimza, onay ve tescil süreçlerini ilgili kamu kurum ve kuruluşları ile işbirliği\niçinde yürütmek, bu andlaşmaları veya tescil edilmiş kopyalarını muhafaza etmek\nve sicillerini tutmak, andlaşma taslaklarının mevzuata uygunluğunu incelemek ve\ngörüş bildirmek, ğ) Uluslararası hukukun ve uluslararası\nhukuk içtihadının gelişimine yönelik süreçleri takip etmek ve bu süreçlere\niştirak etmek, h) Türkiye Cumhuriyetinin tarafı olduğu\nsiyasi nitelikli uluslararası davaları ve Adalet Bakanlığı ile işbirliği yapmak\nsuretiyle Avrupa İnsan Hakları Mahkemesindeki davaları ikame ve takip etmek, ı) Türkiye Cumhuriyetini temsil yetkisine\nsahip olarak Cumhurbaşkanı kararı ile belli bir geçici görevle görevlendirilen\ntemsilciler ve temsil heyetlerine Türkiye Cumhuriyetini bağlayan hususlarda Cumhurbaşkanının\ntalimatlarını iletmek, bu temsilci ve temsil heyetlerinin ihtisasa dair\nhususlarda ihtiyaç duyacakları talimatları ilgili bakanlıklar ile istişare\nsuretiyle tespit edip onlara iletmek, heyetlerin başkanları diğer\nbakanlıklardan ise bu heyetlerde temsilci bulundurmak, i) (Değişik:RG-6/4/2024-32512-CK-158/1\nmd.) Kamu kurum ve kuruluşları\ntarafından yurtdışı teşkilatı kurulması ve dış temsilcilik açılması taleplerini değerlendirerek görüş bildirmek, j) Mali, iktisadi ve diğer teknik\nkonularda ilgili kurum ve kuruluşlarca yürütülmesi gereken veya statülerinde,\nüyelerinin ve ortaklarının belirli bakanlık veya merci vasıtasıyla işlem\nyapacağı belirtilen uluslararası kuruluşlarla yürütülen dış temas ve\nmüzakerelerin dış politikaya uygun olarak yürütülmesini gözetmek, gerekirse\nbunlara katılmak, k) Diplomasi ve konsolosluk ilişkilerinin\nyürütülmesi ile bağlantılı olarak uluslararası andlaşmalardan kaynaklanan iş ve\ngörevleri yerine getirmek, l) Uluslararası kuruluşlarla işbirliğini\ngeliştirmek, m) 1173 sayılı Kanun çerçevesinde ve\nCumhurbaşkanının politikaları doğrultusunda Türkiye'nin Avrupa Birliği\nüyeliğine hazırlanmasına yönelik yapılacak çalışmaların yönlendirilmesi,\nizlenmesi ve koordinasyonu ile üyelik sonrası çalışmaların koordinasyonunu\nyürütmek, n) Kanunlarla ve Cumhurbaşkanlığı\nkararnameleriyle verilen diğer görevleri yapmak. Teşkilat MADDE 129 – (Değişik:RG- 6 / 4 /202 4 -32 512 -CK- 158 /2 md.) (1) Dışişleri Bakanlığı; merkez ve yurtdışı teşkilatından\noluşur. (2) Bakanlığın\nmerkez teşkilatı aşağıdaki hizmet birimlerinden oluşur: a) İkili İlişkiler Genel\nMüdürlükleri, b) Uluslararası Güvenlik\nGenel Müdürlüğü, c) Çok Taraflı İlişkiler\nGenel Müdürlükleri, ç) İnsani ve Teknik\nYardımlar Genel Müdürlüğü, d) Dış Politika Plan ve\nEşgüdüm Genel Müdürlüğü, e) Uluslararası Ekonomik\nİşler Genel Müdürlüğü, f) Uluslararası Hukuk ve\nAndlaşmalar Genel Müdürlüğü, g) Konsolosluk Hizmetleri\nve Yurtdışında Yaşayan Vatandaşlar Genel Müdürlüğü, ğ) Göç Politikaları ve\nVize İşlemleri Genel Müdürlüğü, h) İstihbarat ve Güvenlik\nİşleri Genel Müdürlüğü, ı) Kamu Diplomasisi ve\nStratejik İletişim Genel Müdürlüğü, i) Yurtdışı Tanıtım ve\nKültürel İşler Genel Müdürlüğü, j) Protokol ve Diplomatik\nİşlemler Genel Müdürlüğü, k) Personel Genel\nMüdürlüğü, l) Hukuk Hizmetleri\nGenel Müdürlüğü, m) Destek Hizmetleri\nGenel Müdürlüğü, n) Bilgi Teknolojileri\nGenel Müdürlüğü, o) Enerji, Çevre ve\nSınıraşan Sular Genel Müdürlüğü, ö) Bilim ve Teknoloji\nPolitikaları Genel Müdürlüğü, p) Uluslararası\nArabuluculuk Genel Müdürlüğü, r) Diplomatik Arşiv Genel\nMüdürlüğü, s) (Ek:RG-14/9/2024-32662-\nCK- 163/2 md.) [66] Diplomatik Güvenlik Genel Müdürlüğü, ş) Dış Politika Danışma\nKurulu, t) Teftiş Kurulu\nBaşkanlığı, u) Strateji Geliştirme\nBaşkanlığı, ü) Stratejik Araştırmalar\nMerkezi Başkanlığı, v) Diplomasi Akademisi\nBaşkanlığı, y) Özel Kalem Müdürlüğü. İkili İlişkiler Genel\nMüdürlükleri MADDE 130- (Başlığı ile Birlikte Değişik:RG- 6 / 4 /202 4 -32 512 -CK- 158 /3 md.) (1) İkili İlişkiler Genel\nMüdürlüklerinin görev ve yetkileri şunlardır: a) Coğrafi görev\nalanlarındaki ülkelerle ikili düzeydeki siyasi, ekonomik-ticari, finans,\ngüvenlik, savunma, sağlık ve diğer ilişkiler ile bölgesel nitelikli siyasi\nörgütlerle ilişkiler ve işbirliği için gerekli çalışmaları yapmak, söz konusu\nçalışmaları ilgili kurum ve kuruluşlarla koordine etmek ve yürütmek, b) Kuzey Kıbrıs Türk\nCumhuriyeti ile ilişkileri ve işbirliğini geliştirmek, c) Kıbrıs sorununa\nilişkin gelişmeleri izlemek, gerekli politika ve hareket tarzlarının\nbelirlenmesi için gerekli çalışmaları yapmak, ç) Coğrafi görev alanlarındaki\nülkelerde yaşanan gelişmeleri değerlendirerek tutum belirlemek, d) Bakan tarafından\nverilen diğer görevleri yapmak. (2) Birinci fıkrada\nbelirtilen görevler; sorumlu oldukları coğrafi görev alanları Bakan onayı ile\nbelirlenen, onaltı ayrı İkili İlişkiler Genel Müdürlüğü tarafından\nyerine getirilir. Uluslararası Güvenlik\nGenel Müdürlüğü (Değişik başlık:RG- 6 / 4 /202 4 -32 512 -CK- 158 /4 md.) MADDE\n131- (1) Uluslararası Güvenlik Genel Müdürlüğünün görev ve yetkileri şunlardır: [67] a) Kuzey Atlantik Antlaşması\nÖrgütü (NATO), Avrupa Güvenlik ve İşbirliği Teşkilatı (AGİT) ve diğer çok\ntaraflı güvenlik teşkilatları ile ilişkileri yürütmek, bu örgütlerin\ngündemindeki konuları takip etmek ve bu örgütler nezdinde Türkiye'nin hak ve\nçıkarlarını ilgili kurum ve kuruluşlarla işbirliği yapmak suretiyle savunmak, b) Avrupa-Atlantik\ngüvenliği, bu çerçevedeki savunma ilişkileri, silahların kontrolü ve\nsilahsızlanma, NATO altyapı ve lojistik konuları ile sivil olağanüstü hal\nplanlaması konularında faaliyetlerde bulunmak ve koordinasyonu sağlamak, c) (Ek:RG- 6 / 4 /202 4 -32 512 -CK- 158 /4 md.) Savunma\nve savunma sanayi ile ilgili konularda üçüncü ülkelerle ilişkilerin Bakanlık\niçindeki koordinasyonunu yürütmek, ç) (Ek:RG- 6 / 4 /202 4 -32 512 -CK- 158 /4 md.) Üçüncü\nülkelerle savunma sanayi ilişkilerine dair konuların ilgili kurum ve\nkuruluşlarla eşgüdümünü yapmak, d) (Ek:RG- 6 / 4 /202 4 -32 512 -CK- 158 /4 md.) Uluslararası\ngüvenlik ve savunma alanındaki gelişmelerin dış politika ve dış güvenliğimize\netkisini takip ve analiz etmek, bu konuda politika çalışmaları yürütmek, e) (Ek:RG- 6 / 4 /202 4 -32 512 -CK- 158 /4 md.) Küresel\nve bölgesel güvenlik mimarileri konusunda çalışmalar yapmak, f) Bakan tarafından\nverilen diğer görevleri yapmak. Çok Taraflı İlişkiler\nGenel Müdürlükleri MADDE 132- (Başlığı ile Birlikte Değişik:RG- 6 / 4 /202 4 -32 512 -CK- 158 /5 md.) (1) Çok Taraflı İlişkiler\nGenel Müdürlüklerinin görev ve yetkileri şunlardır: a) Birleşmiş Milletler,\nAvrupa Konseyi ve diğer uluslararası ve bölgesel nitelikli siyasi örgütler ile\nilişkileri yürütmek, b) Bu örgütlerin\ngündemindeki konuları takip etmek ve koordine etmek, c) Bu örgütler nezdinde\nTürkiye’nin hak ve çıkarlarını ilgili kurum ve kuruluşlarla işbirliği yapmak\nsuretiyle savunmak, ç) Bakan tarafından\nverilen diğer görevleri yapmak. (2) Birinci fıkrada belirtilen\ngörevler; sorumlu oldukları görev alanları Bakan onayı ile belirlenen üç ayrı\nÇok Taraflı İlişkiler Genel Müdürlüğü tarafından yerine getirilir. İnsani ve Teknik\nYardımlar Genel Müdürlüğü MADDE 133- (Başlığı ile Birlikte Değişik:RG- 6 / 4 /202 4 -32 512 -CK- 158 /6 md.) (1) İnsani\nve Teknik Yardımlar Genel Müdürlüğünün görev ve yetkileri şunlardır: a) İnsani ve teknik\nyardımlar konularında politika ve hareket tarzlarının belirlenmesi için gerekli\nçalışmaları yapmak, ilgili bakanlık, kurum ve kuruluşlarla tatbikini ve\ntakibini koordine etmek, b) Ulusal ve uluslararası\nolağanüstü acil durumları izlemek, doğal afetler ve salgınlarla ilgili ikili ve\nçok taraflı işbirliği konularının eşgüdümünü ilgili kurum, kuruluş ve sivil toplum\nkuruluşlarıyla sağlamak, c) Türkiye’ye\ngelecek ve ülkemizden gidecek insani\nyardımları koordine etmek, ç) Bakan tarafından\nverilen diğer görevleri yapmak. Dış Politika Plan ve\nEşgüdüm Genel Müdürlüğü MADDE 134- (Başlığı ile Birlikte Değişik:RG- 6 / 4 /202 4 -32 512 -CK- 158 /7 md.) (1) Dış Politika Plan ve\nEşgüdüm Genel Müdürlüğünün görev ve yetkileri şunlardır: a) Dış politikamızı\nilgilendiren bölgesel ve uluslararası konulara ilişkin analiz, planlama,\nstratejik öngörü ve eşgüdüm çalışmalarını yürütmek, strateji, tutum, politika\nçalışmaları hazırlamak ve bunların uygulama sürecini takip etmek, b) Dünyadaki güncel dış\npolitika gelişmelerini takip etmek, cari gelişmeleri ilgili birimlerle koordine\nederek Bakanlık makamını bilgilendirmek, c) Milli güvenlikle ilgili stratejik belgelerin hazırlanmasına\nyönelik çalışmalar yapmak , ç) Bakanlık çalışmalarına ilişkin faaliyet raporları ile\nperiyodik raporlar hazırlamak, etkinlikler organize etmek , d ) Bakanlık işleyişine ilişkin plan ve prensiplere dair\nçalışmalar yürütmek, e) Bakanlık teşkilatı ile\nbağlı ve ilgili kuruluşlar arasında işleyiş ve dış politika konularında gerekli\neşgüdümü yapmak, f) Bakanlık ile diğer\nkurumlar arasında eşgüdümü sağlamak, g) Bakan tarafından\nverilen diğer görevleri yapmak. Uluslararası Ekonomik\nİşler Genel Müdürlüğü MADDE 135- (Başlığı ile Birlikte Değişik:RG- 6 / 4 /202 4 -32 512 -CK- 158 /8 md.) (1) Uluslararası Ekonomik\nİşler Genel Müdürlüğünün görev ve yetkileri şunlardır: a) Yirmiler Grubu (G20),\nDünya Ticaret Örgütü (DTÖ), İktisadi İşbirliği ve Kalkınma Teşkilatı (OECD) ve\nBirleşmiş Milletler kalkınma sütununda faaliyet gösterenler başta olmak üzere,\ngörev alanındaki uluslararası ve bölgesel ekonomik kuruluş ve platformlarda\nküresel ekonomi ile çok taraflı kalkınma, ticaret, gıda, turizm, teknoloji ve\nbunlarla ilintili küresel ve çok taraflı konuları takip etmek, anılan kuruluş\nve oluşumlarla ilişkileri ilgili kurum ve kuruluşlarla eşgüdüm içinde yürüterek\nbu örgütler nezdinde ülkenin hak ve çıkarlarının savunulmasını sağlamak, b) Ülkenin dış ticari ve\nekonomik menfaatlerinin takibi amacıyla ilgili Bakanlık birimleri, kurum ve\nkuruluşlar, üniversiteler ve özel sektörle gerekli eşgüdümü sağlamak, c) Uluslararası ticaret\nve finans alanındaki gelişmelerin uluslararası ilişkilere etkilerini takip\netmek, analiz çalışmaları yapmak, politika kağıtları hazırlamak, ç) Uluslararası finans ve\nticaret kuruluşlarında hazırlanan ve bu alanı düzenleyen rejimleri incelemek,\nülkemizdeki politikalarla karşılaştırmak, ülkemizin menfaatlerini korumak, d) Finans ve ticaret\nkonularında uluslararası mevzuat ve rejim çalışmalarına katkıda bulunmak,\nilgili kurum ve kuruluşların ihtiyaçlarına uygun uluslararası diplomasi\nfaaliyetleri yürütmek, e) Bakan tarafından\nverilen diğer görevleri yapmak. İkili Ekonomik İşler\nGenel Müdürlükleri MADDE 136– (Mülga:RG- 6 / 4 /202 4 -32 512 -CK- 158 /9 md.) Uluslararası Hukuk\nve Andlaşmalar Genel Müdürlüğü MADDE 137- (Başlığı ile Birlikte Değişik:RG- 6 / 4 /202 4 -32 512 -CK- 158 /10 md.) (1) Uluslararası Hukuk\nve Andlaşmalar Genel Müdürlüğünün görev ve yetkileri şunlardır: a) Uluslararası hukukun\nve uluslararası hukuk içtihadının gelişimine yönelik süreçleri takip etmek, bu\nsüreçlere iştirak edilmesini ve katkıda bulunulmasını sağlamak, b) Milli hukuku\netkileyecek uluslararası hukuki gelişmeleri takip etmek, ilgili kurumları bu\ndoğrultuda bilgilendirmek, yurtdışındaki davalar hakkında ilgili birimlerce\ntalep edilen görüşleri oluşturmak, c) Diğer devletlerle ve\nuluslararası kuruluşlarla akdedilecek andlaşmalara ilişkin temas ve\nmüzakerelere katılmak, yetki belgesi, imza, onay ve tescil süreçlerini ilgili\nkamu kurum ve kuruluşları ile işbirliği içinde yürütmek, ç) Andlaşma taslaklarının\nmevzuata uygunluğunu incelemek, görüş bildirmek, onay ve yürürlük sürecini\ntakip etmek, d) Taraf\nolunan andlaşmaları veya tescil edilmiş kopyalarını muhafaza etmek ve\nsicillerini tutmak, e) Taraf\nolunan andlaşmalar konusunda Türkiye Büyük Millet Meclisi Dışişleri\nKomisyonu ile Cumhurbaşkanını düzenli olarak bilgilendirmek, f) Uluslararası hukuk\nçerçevesinde milli egemenliğimizi ilgilendiren denizcilik ve havacılık konuları\nile deniz yetki alanlarının sınırlandırılması ve hava sahası düzenlemeleri\nkonularında gerekli faaliyetleri koordine etmek, kriz durumlarında gerekli\nkoordineyi eşgüdüm halinde yürütmek, g) Montrö Boğazlar\nSözleşmesinin takibi dahil, Türk Boğazları ve Karadeniz ile ilgili seyrüsefer\nuygulamalarını ilgili kurum ve kuruluşlarla işbirliği yapmak suretiyle\nyürütmek, ğ) Bakan tarafından\nverilen diğer görevleri yapmak. Andlaşmalar Genel\nMüdürlüğü MADDE 138– (Mülga:RG- 6 / 4 /202 4 -32 512 -CK- 158 /11 md.) Konsolosluk Hizmetleri\nve Yurtdışında Yaşayan Vatandaşlar Genel Müdürlüğü MADDE 139- (Başlığı ile Birlikte Değişik:RG- 6 / 4 /202 4 -32 512 -CK- 158 /12 md.) (1) Konsolosluk\nHizmetleri ve Yurtdışında Yaşayan Vatandaşlar Genel Müdürlüğünün görev ve\nyetkileri şunlardır: a) Konsolosluk\nilişkilerini ve buna dair görüşmeleri yürütmek ve koordinasyonu sağlamak, b) Yurtdışında yaşayan\nvatandaşlar ve yurtdışında yaşayan Türk toplumu ile dış ilişkileri ilgilendiren\nemlak konularındaki çalışma ve faaliyetleri, ilgili kurum ve kuruluşlarla\nişbirliği yapmak suretiyle yürütmek, c) Suçluların iadesi ve\nhükümlü nakli ile ilgili iş ve işlemleri Adalet Bakanlığı ile eşgüdüm halinde\nyürütmek, ç) Yurtdışındaki vatandaşlarımıza\nyönelik Türkçe eğitimi, din hizmetleri, çalışma ve sosyal güvenlik ile aile ve\nsosyal hizmetler konularında ilgili kurum ve kuruluşlarla eşgüdüm sağlamak, d) Yabancı düşmanlığı,\nayrımcılık, ırkçılık ve İslam düşmanlığına karşı çalışmalar yürütmek ve ilgili\nkuruluşlarla bu hususlarda işbirliği yapmak, e) Bakan tarafından\nverilen diğer görevleri yapmak. Göç Politikaları ve\nVize İşlemleri Genel Müdürlüğü MADDE 139/A - (Ek:RG- 6 / 4 /202 4 -32 512 -CK- 158 /13 md.) (1) Göç Politikaları\nve Vize İşlemleri Genel Müdürlüğünün görev ve yetkileri şunlardır: a) Vize işlemlerini\nyürütmek, ilgili kurum ve kuruluşlarla işbirliği yapmak ve gerekli\nkoordinasyonu sağlamak, b) Vize politikalarını\nbelirlemek için çalışmalar yürütmek, c) Göç ve iltica\nfaaliyetlerini takip etmek, ülkemizin göç politikalarını oluşturmaya katkı\nsunmak, ç) Kamu düzeni ve kamu güvenliği sebebiyle bazı yabancıların\nülkeye girişlerine tahdit konulması taleplerini ilgili kurum ve\nkuruluşlara iletmek, d) Bakanlığın görev alanı ile ilgili olmak üzere, denizcilik\nve havacılık konularında ikili ticari anlaşmalar, hudut konularında ahdi\ndüzenlemeler ile çok taraflı düzenlemeleri ilgili kurum ve kuruluşlarla\nişbirliği yapmak suretiyle takip ve icra etmek, hudut kapılarıyla ilgili\neşgüdümü yürütmek, Devlet uçaklarının uçuş izinlerini koordine etmek, e) Bakan tarafından\nverilen diğer görevleri yapmak. İstihbarat ve Güvenlik\nİşleri Genel Müdürlüğü (Değişik:RG- 6 / 4 /202 4 -32 512 -CK- 158 /14 md.) MADDE 140– (1) İstihbarat ve Güvenlik İşleri\nGenel Müdürlüğünün görev ve yetkileri şunlardır: [68] a) İkili ve çok taraflı\ngüvenlik işbirliğinin tesisi ve yürütülmesinin yanı sıra uluslararası boyutu bulunan\nveya dış ilişkileri ilgilendiren terörizm, uyuşturucu kaçakçılığı ve diğer\nörgütlü suçlar ile ülke aleyhine faaliyetlerle mücadele konularını takip etmek,\nbu görevlerini ilgili kurum ve kuruluşlar ile işbirliği yapmak suretiyle yerine\ngetirmek, b) (Ek:RG-6/4/2024-32512-CK-158/14\nmd.) Bakanlığın faaliyet ve görev alanına giren konulardaki istihbarat\nihtiyacının karşılanması için ilgili istihbarat ve güvenlik kurumlarıyla\nilişkileri yürütmek, c) (Ek:RG-6/4/2024-32512-CK-158/14\nmd.) Terörle mücadele, organize suçlar, mali suçlar başta olmak üzere\ngüvenlikle ilgili konularda Bakanlık birimlerinin ihtiyaç duyduğu çalışmaları\nhazırlamak, ç) (Ek:RG-6/4/2024-32512-CK-158/14\nmd.) Bakanlığın görev alanıyla ilgili siber güvenlik konularındaki\nihtiyaçlarını belirlemek, gelişmeleri takip etmek ve ilgili kurumlarla koordine\netmek, d) Bakan tarafından\nverilen diğer görevleri yapmak. Kamu Diplomasisi ve\nStratejik İletişim Genel Müdürlüğü MADDE 141- (Başlığı ile Birlikte Değişik:RG- 6 / 4 /202 4 -32 512 -CK- 158 /15 md.) (1) Kamu Diplomasisi ve Stratejik İletişim Genel Müdürlüğünün\ngörev ve yetkileri şunlardır: a) Dış politikamıza\nilişkin stratejik iletişim çalışmalarını Bakanlık içerisinde koordine\netmek, b) Stratejik ve siyasi\nmesajların uluslararası kamuoyuna aktarımı konusunda ilgili kurum ve kuruluşlarla koordineli olarak çalışmalar\nyürütmek, c) Ülkemizin dış\npolitikasını, imajını etkileyen sosyal medya ve medya yayınlarını takip etmek,\nilgili genel müdürlüklerle istişare etmek, ç) Dış politika alanında\nmedya aracılığıyla yerli ve yabancı kamuoyu ile iletişimi sağlamak, kamu\ndiplomasisi alanındaki faaliyetlerin planlanması ve icra edilmesinde ilgili\nkurum ve kuruluşlar ile işbirliği içinde hareket etmek, d) Uluslararası düşünce\nkuruluşlarıyla kamu diplomasisi ve stratejik iletişim alanında işbirliği\nmodelleri geliştirmek, çalışmaları koordine etmek, e) 9/10/2003 tarihli\nve 4982 sayılı Bilgi Edinme Hakkı Kanunu çerçevesinde Bakanlık içi koordinasyonu\nsağlamak, f) Bakanlığın tercüme\nihtiyaçlarını karşılamak, g) Bakan tarafından\nverilen diğer görevleri yapmak. Yurtdışı Tanıtım ve\nKültürel İşler Genel Müdürlüğü MADDE 142– (1) Yurtdışı Tanıtım ve Kültürel\nİşler Genel Müdürlüğünün görev ve yetkileri şunlardır: a) İlgili kurum ve kuruluşlar\nile işbirliği yapmak suretiyle; turizm, kültür, eğitim, bilim, spor ve benzeri alanlarında diğer ülke ve uluslararası\nkuruluşlarla ikili ve çok taraflı ilişkileri ve işbirliğini yürütmek, [69] b) Türkiye'nin yurtdışındaki\ntanıtımına yönelik proje ve faaliyetlerin yürütülmesini ve koordinasyonunu\nsağlamak, c) Bakan tarafından\nverilen diğer görevleri yapmak. Protokol ve Diplomatik\nİşlemler Genel Müdürlüğü (Değişik başlık:RG- 6 / 4 /202 4 -32 512 -CK- 158 /17 md.) MADDE 143– (1) Protokol ve Diplomatik İşlemler Genel Müdürlüğünün görev ve yetkileri\nşunlardır: [70] a) Dışişleri protokolünü\ndüzenlemek ve uygulamak, Devlet protokolünü uygulamak. b)\nÜlkedeki yabancı misyonların diplomatik işlemlerini, güvenlikle ilgili iş ve\nişlemlerini, diplomatik pasaport işlemlerini, misyon şeflerinin atama belgeleri\nile yabancı konsolosların buyrultu belgelerinin hazırlanması işlemlerini\nyürütmek, [71] c)\nCumhurbaşkanlığı protokol hizmetleri ile ilgili Cumhurbaşkanlığınca\nihtiyaç duyulan iş ve işlemleri yürütmek, ç) Bakan tarafından verilen\ndiğer görevleri yapmak. Personel Genel\nMüdürlüğü MADDE 143/A- (Ek:\nRG-10/1/2019-30651-CK-27/34 md.) (Başlığı ile Birlikte\nDeğişik:RG-6/2/2021-31387-CK-70/3 md.) (1) Personel Genel\nMüdürlüğünün görev ve yetkileri şunlardır: a) Bakanlığın insan\nkaynakları politikasını oluşturmak, uzmanlık, kadro, unvan, kıdem ve benzeri\nkıstasların analizleri doğrultusunda insan kaynağı planlamasını yapmak,\nBakanlık kadrolarının dağıtımı, tahsisi, tenkisi ve kadro verimliliği konusunda\nçalışmalar yapmak ve bu çalışmaları Bakanlık teşkilatı ile bağlı, ilgili ve\nilişkili kuruluşları koordine ederek uygulamak, b) Nitelikli insan\nkaynağını tespit etmek ve kuruma kazandırmak başta olmak üzere yetenek yönetimi\nsistemini kurmak ve uygulamak, c) Liyakat temelli\nölçümler ve insan kaynağı planlamasına göre atama, nakil, terfi, yurtiçi,\nyurtdışı görevlendirmeleri ve yedeklemeyi yapmak üzere kariyer yönetimi\nsistemini kurmak, ç) Performans ve ödül\nyönetim sistemini kurmak ve uygulamak, d) Personelin özlük\nişlemlerini yürütmek, e) İnsan kaynakları\nsüreçlerinin yönetildiği ve izlendiği çevrimiçi sistemi kurmak, f) Bakanlık Komisyonunun\nraportörlüğünü yapmak, g) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 143/B- (Ek:RG-10/1/2019-30651-CK-27/34\nmd.) (1) Hukuk Hizmetleri\nGenel Müdürlüğünün görev ve yetkileri şunlardır: a) 26/9/2011 tarihli ve\n659 sayılı Kanun Hükmünde Kararname hükümlerine göre hukuk birimlerine verilen\ngörevleri yapmak, b) Bakan tarafından\nverilen diğer görevleri yapmak. Destek Hizmetleri\nGenel Müdürlüğü MADDE 143/C- (Ek:RG-6/2/2021-31387-CK-70/4\nmd.) (1) Destek Hizmetleri\nGenel Müdürlüğünün görev ve yetkileri şunlardır: a) Merkez ve yurtdışı\nteşkilatında kullanılmak üzere gerekli araç, gereç ve malzemenin temini ile\nilgili işleri yürütmek, b) Merkez ve yurtdışı\nteşkilatında ihtiyaç duyulan arazinin ve binaların kiralanması ve satın\nalınması ile bina inşası ve büyük onarımlarıyla ilgili işleri yürütmek, c) Bina ve tesis\nyönetimi, temizliği, aydınlatması, ısıtması, bakımı, onarımı ile taşıma işlerini\nyürütmek, [72] ç) Yurtiçindeki ve\nyurtdışındaki lojmanlar ile sosyal tesislerin kurulması, yönetimi ve bakımı ile\nilgili işleri yürütmek, d) Kargoların sevkiyatını\nsağlamak ve bunlara dair yazışmaları yürütmek, e) Bakan tarafından\nverilen diğer görevleri yapmak. Bilgi Teknolojileri\nGenel Müdürlüğü MADDE 143/Ç- (Ek:RG-6/2/2021-31387-CK-70/4\nmd.) (1) Bilgi\nTeknolojileri Genel Müdürlüğünün görev ve yetkileri şunlardır: a) Merkez ile yurtdışı teşkilatı\narasındaki haberleşmeyi yürütmek, b) Gelen ve giden\nhaberleşme evrakının kayıt, tasnif ve dağıtımını sağlamak, c) Bilişim ve haberleşme\nihtiyaçları ile bağlantılı yazılımları temin etmek, oluşturmak ve geliştirmek,\nmerkez ve yurtdışı teşkilatında bilişim ağının kurulumu, bakımı, ikmali,\ngeliştirilmesi ve güncellenmesi ile ilgili işleri yürütmek, ç) (Değişik:RG- 6 / 4 /202 4 -32 512 -CK- 158 /18 md.) Haberleşme güvenliği ve siber güvenlik alanlarında Bakanlık merkez ve yurtdışı\nteşkilatında gerekli teknik altyapıyı sağlamak ve bu konularda görev üstlenen\npersonelin bilgi teknolojilerindeki gelişmelere uygun olarak düzenli şekilde\neğitim almalarını sağlamak, d) (Mülga:RG-14/9/2024-32662- CK- 163/5 md.) e) Merkez ile yurtdışı\nteşkilatı arasında mevcut haberleşme sistemi üzerinden yapılması uygun\ngörülmeyen yazışmaları periyodik diplomatik kuryeler göndermek suretiyle\nulaştırmak ve bunlara dair yazışmaları yürütmek, f) Dijital teknolojiler,\ndijital diplomasi, yapay zekâ, büyük veri alanlarında dünyadaki gelişmeleri\ntakip etmek ve Bakanlığın görev alanına giren konular itibarıyla bunlara\nilişkin altyapı, yazılım ve donanım çalışmalarını yapmak, g) Bakan tarafından\nverilen diğer görevleri yapmak. Enerji, Çevre\nve Sınıraşan Sular Genel Müdürlüğü MADDE 143/D- (Ek:RG- 6 / 4 /202 4 -32 512 -CK- 158 /19 md.) (1) Enerji, Çevre\nve Sınıraşan Sular Genel Müdürlüğünün görev ve yetkileri şunlardır: a) Ülkelerle enerji,\nenerji güvenliği, çevre, iklim değişikliğiyle\nmücadele, sınıraşan sular alanlarında ilişkilerimizi ve çıkarlarımızı\nilgili kurum ve kuruluşlarla eşgüdüm halinde takip etmek, politika ve hareket\ntarzlarının oluşturulması sürecine katkıda bulunmak, b) Bu alanlardaki\nçıkarlarımızı ilgili uluslararası kuruluşlar ve çok taraflı platformlar\nnezdinde ilgili kurum ve kuruluşlarla eşgüdüm içinde takip etmek, c) Uluslararası\nkuruluşlar nezdinde çok taraflı ulaştırma konularını ilgili kurumlarla eşgüdüm\nhalinde takip etmek, ülkemizi yakından ilgilendiren\nçok modlu taşımacılık koridorlarına dair girişim veya projeleri takip\nederek ilgili kurumlarımızla eşgüdüm halinde politika ve tutum belirlenmesi\nsürecine katkıda bulunmak, ç) Bakan tarafından\nverilen diğer görevleri yapmak. Bilim ve Teknoloji\nPolitikaları Genel Müdürlüğü MADDE 143/E- (Ek:RG- 6 / 4 /202 4 -32 512 -CK- 158 /19 md.) (1) Bilim ve Teknoloji\nPolitikaları Genel Müdürlüğünün görev ve yetkileri şunlardır: a) Çığır açan\nteknolojilerin ve gelişmelerin uluslararası ilişkilere etkilerini takip etmek,\nanaliz çalışmaları yapmak, politika kağıtları hazırlamak, b) Uluslararası\nkuruluşlarda hazırlanan bilim ve teknoloji alanındaki rejimleri incelemek, ülkemizdeki\npolitikalarla karşılaştırmak, ülkemizin haklı menfaatlerini korumak üzere\nçalışmalar gerçekleştirmek, c) Bilim ve teknoloji\nkonularında uluslararası mevzuat ve rejim çalışmalarına katkıda bulunmak,\nilgili kurum ve kuruluşların ihtiyaçlarına uygun uluslararası diplomasi\nfaaliyetlerinde bulunmak, ç) Bilim ve teknoloji\nkonularında ilgili bakanlık, kurum, kuruluş, üniversiteler ve özel sektörle\nyakın eşgüdüm yürütmek, d) Bilim ve teknoloji diplomasisi\nçalışmalarını yürütmek, e) Bakan tarafından\nverilen diğer görevleri yapmak. Uluslararası\nArabuluculuk Genel Müdürlüğü MADDE 143/F- (Ek:RG- 6 / 4 /202 4 -32 512 -CK- 158 /19 md.) (1) Uluslararası\nArabuluculuk Genel Müdürlüğünün görev ve yetkileri şunlardır: a) Uluslararası\nkuruluşlar bünyesindeki arabuluculuk, çatışmaların önlenmesi ve kriz yönetimi\nçalışmalarını ve bu kapsamdaki diğer projeleri yürütmek, b) Ülkemizin üstlendiği\nve üstlenebileceği arabuluculuk ve kolaylaştırıcılık süreçlerinin hazırlanmasını\nve geliştirilmesini sağlamak, c) Arabuluculuk\nfaaliyetlerini yürütmek veya destek vermek, ç) Bakan tarafından\nverilen diğer görevleri yapmak. (2) Uluslararası\nArabuluculuk Genel Müdürü büyükelçiler arasından atanır. Diplomatik Arşiv Genel\nMüdürlüğü MADDE 143/G- (Ek:RG- 6 / 4 /202 4 -32 512 -CK- 158 /19 md.) (1) Diplomatik Arşiv\nGenel Müdürlüğünün görev ve yetkileri şunlardır: a) Bakanlık arşivini\nmuhafaza etmek, arşiv sistemini yönetmek ve geliştirmek, b) Diğer devletlerle ve\nuluslararası kuruluşlarla akdedilen andlaşmaların tasnifini ve muhafazasını\ngerçekleştirmek, c) Gizli içerikli\nbelgelerin belli süreler sonunda araştırmacıların istifadesine açılmasına\nyönelik olarak gizliliği kaldırma komisyonları oluşturmak ve bunların\nfaaliyetlerini düzenlemek, ç) Bakan tarafından\nverilen diğer görevleri yapmak. Diplomatik Güvenlik\nGenel Müdürlüğü MADDE 143/Ğ- (Ek:RG-14/9/2024-32662-\nCK- 163/6 md.) (1) Diplomatik Güvenlik Genel Müdürlüğünün görev ve\nyetkileri şunlardır: a) Bakanlığın merkez,\nyurtiçindeki tesis ve yurtdışındaki Türk misyonlarının güvenliğini sağlamak ve bununla\nilgili iş ve işlemleri yürütmek, b) Bakanlığın merkez ve\nyurtdışı teşkilatında siber,\nhaberleşme, evrak ve bilgi güvenliğini sağlamak, c) Temsilciliklerin ve\npersonelin güvenliği bağlamında terör eylemleri ve diğer tehditlere ilişkin\nkonuları takip etmek ve bu konularda gerekli tedbirleri almak, ilgili kurum ve\nkuruluşlarla koordinasyonu sağlamak, ç) Bakanlığın merkez ve\nyurtdışı teşkilatında görevli personelinin güvenilirliğinin devamını sağlamak, güvenlik soruşturması\nişlemlerini ilgili kurumlarla koordine etmek, d) Bakanlığa yurtdışından\ngelen yabancı heyet ve şahıslar,\nBakan ile Bakanlığın görev alanıyla ilgili olmak kaydıyla Bakan tarafından\nkorunması uygun görülen şahısların korunmasına ilişkin tertip ve tedbirleri\nalmak, e) Bakanlık personeline\nve yurtdışına atanan diğer kamu görevlileri ile Bakan tarafından belirlenecek\ndiğer kişilere güvenlik\neğitimi vermek, f) Dış temsilciliklerin güvenlik analizlerini yerinde\ngerçekleştirmek, g) Bakan tarafından\nverilen diğer görevleri yapmak. (2) Diplomatik Güvenlik Genel Müdürlüğünün görevlerini yerine\ngetirmek için gerekli olan güvenlik personeli ihtiyacı ile teçhizatı, İçişleri\nBakanlığı, Milli Savunma Bakanlığı veya ilgili kamu kurum ve kuruluşlarından karşılanır.\nPersonel ihtiyacının belirlenmesi, seçimi, eğitimi, görevlendirilmesi ve\ngörevinin sonlandırılması Dışişleri Bakanlığı tarafından yürütülür. (3) Diplomatik\nGüvenlik Genel Müdürlüğünün çalışma usul ve esasları ile ilgili kurum ve\nkuruluşlardan personel ve teçhizat teminine yönelik usul ve esaslar\nyönetmelikle belirlenir. Dış Politika Danışma\nKurulu MADDE 144- (Başlığı ile Birlikte Değişik: RG- 6 / 4 /202 4 -32 512 -CK- 158 /20 md.) (1) Dış Politika\nDanışma Kurulunun görev ve yetkileri şunlardır: a) Türkiye Cumhuriyetinin\ndış politikasının oluşturulması, yönlendirilmesi ve uygulanması hakkında\ndeğerlendirmeler yapmak ve görüş bildirmek, b) Bakan tarafından\nbelirlenen uzmanlık gerektiren alanlarda araştırma ve çalışmalar yürütmek, c) Bakan tarafından verilen\ndiğer görevleri yapmak. (2) Kurul, Bakan\nbaşkanlığında toplanır. Bakan tarafından ilgili birim amirlerinden Kurula\ngörevlendirme yapılabilir. Kendi alanında temayüz etmiş kişiler, ihtiyaç\nhalinde Kurul toplantılarına davet edilebilir. (3) Kurulun sekretarya\nişleri, Dış Politika Plan ve Eşgüdüm Genel Müdürlüğü tarafından yerine\ngetirilir. Teftiş Kurulu\nBaşkanlığı MADDE 145– (1) (Değişik:RG- 6 / 4 /202 4 -32 512 -CK- 158 /21 md.) Teftiş Kurulu Başkanlığı Bakanın emri\nveya onayı üzerine aşağıdaki görevleri yapar: a) Bakanlık teşkilatı ile\nbağlı ve ilgili kuruluşlarının her türlü faaliyet ve işlemlerini, Bakan adına\nincelemek, denetlemek ve gerekli görülmesi halinde soruşturmak, b) Bakanlık birimlerinin\nişleyişine dair, mevcut görev tanımları ve verimlilik esasları temelinde,\nincelemelerde bulunup tavsiyeleri de içeren raporlar hazırlamak, c) Bakan tarafından\nverilen diğer görevleri yapmak. (2) Teftiş Kurulu\nBaşkanlığının ve müfettişlerin görev, yetki ve sorumlulukları ile çalışma usul\nve esasları yönetmelikle düzenlenir. Strateji Geliştirme\nBaşkanlığı MADDE 146– (1) Strateji Geliştirme\nBaşkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Mali Yönetimi ve Kontrol Kanunu ile Bazı\nKanun ve Kanun Hükmünde Kararnamelerde Değişiklik Yapılması Hakkında Kanunun 15\ninci maddesi, Cumhurbaşkanlığı kararnameleri ve diğer mevzuatla strateji\ngeliştirme ve malî hizmetler birimlerine verilen görevleri yapmak, b) Bakan tarafından verilen\ndiğer görevleri yapmak. Stratejik Araştırmalar\nMerkezi Başkanlığı MADDE 147– (1) Stratejik Araştırmalar Merkezi\nBaşkanlığının görev ve yetkileri şunlardır: a) Türk dış politikası,\nuluslararası ilişkiler ve bölgesel konular hakkında bilimsel araştırma,\ninceleme ve analizler yapmak ve bağımsız kaynaklarca oluşturulan analizleri\nBakanlığın ilgili birimlerinin kullanımına sunmak, [73] b) (Ek:RG- 6 / 4 /202 4 -32 512 -CK- 158 /21 md.) Türk ve yabancı kamuoyunu Türk dış politikası, uluslararası ilişkiler ve\nbölgesel konular hakkında bilgilendirmek, c) (Ek:RG- 6 / 4 /202 4 -32 512 -CK- 158 /21 md.) Antalya\nDiplomasi Forumu başta olmak üzere düzenlenen etkinlik ve forum çalışmaları ile\nilgili işlemleri yürütmek, ç) Bakan tarafından\nverilen diğer görevleri yapmak. (2) Başkanlık birinci\nfıkrada belirtilen görevlerini yürütürken, emekli büyükelçiler ile yerli ve\nyabancı üniversitelerin, kurumların, düşünce ve medya kuruluşlarının\ntemsilcileri ve uzmanlarıyla işbirliği yapabilir, yerli ve yabancı özel kişiler\nile tüzel kişilere bedeli mukabilinde araştırma, etüt ve proje çalışmaları\nyaptırabilir. (3) Başkanlığın oluşumu\nile çalışma usul ve esasları yönetmelikle düzenlenir. Personel Dairesi\nBaşkanlığı MADDE 148–\n(Mülga:RG-10/1/2019-30651-CK-27/35 md.) Diplomasi Akademisi\nBaşkanlığı MADDE 149– (1) Diplomasi Akademisi Başkanlığının\ngörev ve yetkileri şunlardır: a) Türkiye Cumhuriyetinin\ndış ilişkilerinin, Türk dış politikasının ve konsolosluk hizmetlerinin\nyürütülmesinde görev alan Bakanlık mensuplarının temel ve hazırlayıcı eğitimleri\nve stajları ile Bakanlığın ihtiyaçlarına göre tespit edilen diğer hizmet içi\neğitim faaliyetlerini planlamak ve icra etmek, b) Bakanlık mensuplarının\nyurtiçinde ve yurtdışındaki eğitim programlarına, yabancı dil ve mesleki eğitim\namaçlı kurslara, seminerlere ve benzeri etkinliklere katılımları ile diplomasi\nve konsolosluk alanında diğer ülkelerle gerçekleştirilen eğitim işbirliği\nfaaliyetlerini, ilgili Bakanlık birimleri ve gerekli görülmesi halinde diğer\nkamu kurum ve kuruluşlarıyla eşgüdümde bulunmak suretiyle planlamak ve yürütmek, c) Diğer kamu\nidarelerinin yurtdışına sürekli görevle atanan memurları ile bu idarelerin dış\nilişkilerle bağlantılı birimlerinde görevli memurlar için eğitim programları\nplanlamak ve yürütmek. [74] ç) (Ek:RG- 6 / 4 /202 4 -32 512 -CK- 158 /23 md.) Bakan tarafından uygun görülecek yabancı ülkelerin diplomatlarına eğitim\nprogramları düzenlemek, d) (Ek:RG- 6 / 4 /202 4 -32 512 -CK- 158 /23 md.) Bakanlığın\nihtiyaçları doğrultusunda merkezde ve yurtdışında görevli personel için dil\neğitimleri düzenlemek, e) Bakan tarafından\nverilen diğer görevleri yapmak. Destek Hizmetleri\nDairesi Başkanlığı MADDE 150–\n(Mülga:RG-10/1/2019-30651-CK-27/35 md.) Bilgi İşlem Dairesi\nBaşkanlığı MADDE 151–\n(Mülga:RG-10/1/2019-30651-CK-27/35 md.) Diplomatik Arşiv Dairesi\nBaşkanlığı MADDE 152– (Mülga:RG- 6 / 4 /202 4 -32 512 -CK- 158 /24 md.) Tercüme Dairesi\nBaşkanlığı MADDE 153– (Mülga:RG- 6 / 4 /202 4 -32 512 -CK- 158 /24 md.) Hukuk Müşavirliği MADDE 154- (Mülga:RG-10/1/2019-30651-CK-27/35\nmd.) Özel Müşavir MADDE 155– (1) Bakan ve Bakan Yardımcıları için\ngörevlendirilen birer özel müşavirin görev ve yetkileri şunlardır: a) Bakan ve Bakan\nYardımcıları ile Bakanlık birimleri arasında koordinasyon ve karşılıklı bilgi\nakışını süratle sağlamak, b) Bakan veya Bakan\nYardımcıları tarafından verilen diğer görevleri yapmak. Özel Kalem Müdürlüğü MADDE 156– (1) Özel Kalem Müdürlüğünün görev ve\nyetkileri şunlardır: a) Bakanın resmi ve özel\ntemaslarını planlamak, yazışmalarını yürütmek, protokol, tören, ziyaret,\nkarşılama, uğurlama ve ağırlama ile ilgili hizmetleri düzenlemek, yerine\ngetirmek, b) Bakan tarafından\nverilen diğer görevleri yapmak. Bakanlık Sözcüsü MADDE 156/A - (Ek:RG- 6 / 4 /202 4 -32 512 -CK- 158 /25 md.) (1) Bakanlık Sözcüsünün\ngörev ve yetkileri şunlardır: a) Bakanlık sözcülüğü\nyapmak, b) Bakanlığın yerli ve\nyabancı medya kuruluşları ve medya mensupları ile ilişkilerini yürütmek, c) Stratejik ve siyasi\nmesajların yerli ve yabancı kamuoyuna aktarılmasında, diğer kamu diplomasisi ve\nstratejik iletişim faaliyetlerinde Bakanlık içinde ilgili birimlerle eşgüdümlü\nçalışmak, ç) Basın toplantılarının\nve Bakanlık açıklamalarının yapılması görevlerini yürütmek, d) Bakan tarafından\nverilen diğer görevleri yapmak. (2) Bakanlık Sözcüsü,\nBakan tarafından diplomatik kariyer memurları arasından görevlendirilir. Bakanlık Komisyonu MADDE 157– (1) Bakanlık Komisyonu; büyükelçiler\nve daimi temsilciler dışında kalan Bakanlık personelinin terfi, tayin ve diğer\nözlük işlerini görüşmek ve Bakan onayına sunulmak üzere gerekli teklifleri\nhazırlamakla görevlidir. (2) Bakanlık Komisyonu, Bakan\ntarafından belirlenir. İrtibat büroları MADDE 158- (1) Bakanlık, yurtiçinde, dış\nilişkilerin yürütülmesi açısından önem ve gereklilik taşıyan yerlerde Bakanın\nteklifi ve Cumhurbaşkanının onayı ile toplam sayıları onu geçmemek üzere\nirtibat bürosu açabilir. İrtibat bürolarının çalışma esasları, Bakanlıkça\nyürürlüğe konulan yönetmelikle belirlenir. [75] Yurtdışı teşkilatı MADDE 159 - (1) Bakanlık yurtdışı teşkilatı kurmaya yetkilidir. (2)\nBakanlığın yurtdışı teşkilatı; büyükelçilikler, daimi temsilcilikler,\nbaşkonsolosluklar, büyükelçilik konsolosluk şubeleri ile fahri başkonsolosluk\nve fahri konsolosluklardan oluşur. İhtiyaç halinde, elçilik, konsolosluk,\nirtibat ofisi, büyükelçilik bürosu, başkonsolosluk bürosu, muavin konsolosluk\nve konsolosluk ajanlığı ile diplomatik temsil ve konsolosluk hizmeti amaçlı\nbenzer temsilcilikler, Bakanlığın teklifi üzerine Cumhurbaşkanı kararı ile\nkurulabilir. (3)\nBüyükelçiliklerin görevleri şunlardır: a)\nKuruldukları ve akredite edildikleri devlet nezdinde Türkiye Cumhuriyetini\ntemsil etmek, Türkiye Cumhuriyetinin, vatandaşlarının ve uyrukluğunu taşıyan\ntüzel kişilerin hak ve menfaatlerini korumak, b)\nKuruldukları ve akredite edildikleri devletlerin hükümetleri ve ilgili\nkuruluşları ile gerekli temas ve müzakereleri yürütmek, c)\nTürkiye Cumhuriyeti ile nezdinde bulundukları ve akredite edildikleri devlet\narasında dostluk ilişkileri kurulması ve siyasi, askeri, ekonomik, kültürel,\nbilimsel ve diğer alanlardaki ilişkilerin ve işbirliğinin geliştirilmesi için\nçalışmak, ç)\nNezdinde bulundukları ve akredite edildikleri ülkelerdeki gelişmeleri takip\netmek, görevleriyle ilgili bilgi ve değerlendirmeleri merkez ve yurtdışı\nteşkilatındaki ilgili birimlere iletmek. (4)\nDaimi temsilciliklerin görevleri şunlardır: a)\nBulundukları uluslararası kuruluş nezdinde Türkiye Cumhuriyetini temsil etmek,\nTürkiye Cumhuriyetinin menfaatlerini korumak ve geliştirmek, b)\nNezdinde bulundukları uluslararası kuruluşla veya bu kuruluşta icra edilen\ntoplantılar çerçevesinde ilgili muhataplarla gerekli temas ve müzakereleri\nyürütmek, c)\nNezdinde bulundukları uluslararası kuruluşa ve bu kuruluşun faaliyetlerine\nilişkin gelişmeleri takip etmek, bilgi ve değerlendirmeleri merkez ve yurtdışı\nteşkilatındaki ilgili birimlere iletmek, ç)\nNezdinde bulundukları uluslararası kuruluş ile Türkiye Cumhuriyeti arasındaki\nilişkileri ve işbirliğini geliştirmek için faaliyette bulunmak. (5)\nBaşkonsolosluk niteliğindeki konsolosluk temsilciliklerinin görevleri\nşunlardır: a)\nGörev çevreleri dahilinde, Türkiye Cumhuriyetinin menfaatlerini korumak ve\ngeliştirmek, Türkiye Cumhuriyeti vatandaşlarına ve uyrukluğunu taşıyan tüzel\nkişilere yönelik konsolosluk işlemlerini yürütmek ve konsolosluk himayesi\nsağlamak. b)\nYabancılara yönelik vize işlemlerini yürütmek ve vize ita etmek. c)\n1963 tarihli Konsolosluk İlişkileri Hakkında Viyana Sözleşmesinde sayılan diğer\ngörevleri ifa etmek. (6)\nBüyükelçilikler bünyesindeki konsolosluk şubelerinin görevleri şunlardır: a)\nBüyükelçiliğin bulunduğu ve akredite edildiği ülke genelinde ya da bu ülkedeki\nbelli bir görev çevresi dahilinde, Türkiye Cumhuriyeti vatandaşlarına ve\nuyrukluğunu taşıyan tüzelkişilere yönelik konsolosluk işlemlerini yürütmek ve\nkonsolosluk himayesi sağlamak, b)\nYabancılara yönelik vize işlemlerini yürütmek ve vize ita etmek, c)\n1963 tarihli Konsolosluk İlişkileri Hakkında Viyana Sözleşmesinde sayılan diğer\ngörevleri ifa etmek. ç)\nBüyükelçilik tarafından verilen diğer görevleri yerine getirmek. (7)\nBüyükelçiliklere bağlı olarak kurulan fahri başkonsolosluk ve fahri\nkonsoloslukların görevleri şunlardır: a)\nTürkiye Cumhuriyetinin menfaatlerini korumak, geliştirmek ve tanıtımına katkıda\nbulunmak, b)\nTürkiye Cumhuriyeti vatandaşlarına ve uyrukluğunu taşıyan tüzel kişilere\nyönelik konsolosluk himayesi sağlamak, c)\nÖzel olarak yetkilendirildiği takdirde, konsolosluk işlemleri yapmak, ç)\nBüyükelçilik tarafından verilen diğer görevleri yerine getirmek. Bakanlık personeli MADDE 160- (1) Meslek memurlarına ilişkin\nesaslar aşağıda gösterilmiştir: a) Meslek memurları, Bakanlığın\ngörevleri çerçevesinde, Türk dış politikasının oluşturulmasına katkı veren,\nicrasında görev, yetki ve sorumluluk üstlenen ve temsil görevi icra eden\nmemurlardır. Meslek memurları, yabancı devletlerle ve uluslararası\nkuruluşlarla yürütülen ikili ve çok taraflı ilişkilerin siyasi, ekonomik,\nstratejik, askerî ve kültürel boyutları ile uluslararası hukuk konuları\nağırlıklı olmak üzere, uluslararası ilişkiler alanındaki gelişmeleri takip ve\nanaliz eder, dış politikanın ve milli dış güvenlik siyasetinin oluşturulmasına\nyönelik gerekli girdileri sağlar, stratejileri ve hareket tarzlarını\noluşturarak Cumhurbaşkanı tarafından tespit olunan dış politika çerçevesinde\nuygular. Meslek memurları, yurtdışı teşkilatına sürekli görevle atandıklarında,\nkonsolosluk işlemlerinde imzaya yetkilidir. [76] b) (İptal\nbent: Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) c) Meslek memurlarının\nmerkez ve yurtdışı teşkilatında taşıyacakları unvanlar ve bunların hangi unvan\ngrubunda yer aldığı ekli (3) sayılı listede, meslek memurlarının kadrolarına\nkarşılık gelen dereceler ekli (1) sayılı listede gösterilmiştir. ç) Meslek memurlarının\nmesleğe alınmaları ile görevde yükselme usul ve esaslarına ilişkin diğer hususlar\nyönetmelikle düzenlenir. (2) Konsolosluk ve\nihtisas memurlarına ilişkin esaslar aşağıda gösterilmiştir: a) Konsolosluk ve ihtisas\nmemurları, Bakanlığın görevleri çerçevesinde, konsolosluk, protokol, ekonomik\nve kültürel işler, kançılarya idaresi, kamu diplomasisi, ulusal mevzuatla\nbağlantılı hukuki işler, personel işleri, idari ve mali işler, elektronik\nkonsolosluk ve bilişim hizmetleri ile özel uzmanlık bilgisi gerektiren diğer\nalanlarda görev, yetki ve sorumluluk üstlenen ve temsil görevi icra eden\nmemurlardır. Konsolosluk ve ihtisas memurları, yurtdışı teşkilatına sürekli\ngörevle atandıklarında, konsolosluk işlemlerinde imzaya yetkilidir. b) Konsolosluk ve ihtisas\nmemurlarının merkez ve yurtdışı teşkilatında taşıyacakları unvanlar ve bunların\nhangi unvan grubunda yer aldığı ekli (4) sayılı listede, Konsolosluk ve ihtisas\nmemurları kadrolarına karşılık gelen dereceler ekli (2) sayılı listede\ngösterilmiştir. c) (İptal bent:\nAnayasa Mahkemesinin 26/10/2023 tarihli ve E.:2018/118; K.:2023/180 sayılı Kararı\nile.) ç) Konsolosluk ve ihtisas\nmemurlarının mesleğe alınmaları ile görevde yükselme usul ve esaslarına ilişkin\ndiğer hususlar yönetmelikle düzenlenir. (3) Meslek memurları ile\nkonsolosluk ve ihtisas memurları arasındaki öndegelim sırası, taşınan unvanlar\nda dikkate alınmak suretiyle yönetmelikle düzenlenir. (4) Danışmanlar,\nBakanlığın özel uzmanlık bilgileriyle bağlantılı istisnai ihtiyaçları temelinde\nistihdam edilen memurlardır. Danışman olabilmek için, Bakanlığın belirleyeceği\nyabancı dile çok iyi derecede hakimiyetin yanı sıra, Bakanlığın ihtiyaç duyduğu\nuzmanlık alanlarında en az beş yıllık mesleki tecrübeye veya bu alanlarda\ndoktora ya da daha üst akademik unvanlara sahip bulunulması gerekir. Danışman\nalımında uygulanacak usul ve esaslar yönetmelikle belirlenir. (5)\nUzman müşavirler, kuruluşlarına ilişkin ilgili mevzuatta yurtdışı teşkilatı\nkurma yetkisi verilmemiş kamu kurum ve kuruluşlarının ihtisas alanına giren\nkonularda yurtdışı teşkilatında memur istihdamına Bakanlıkça gerek duyulduğu\ntakdirde, bu kurum ve kuruluşlarca belirlenen ve Bakanlığa bu amaçla tahsis\nedilen kadrolara mevzuata ilişkin esaslar çerçevesinde geçici olarak atanan\nmemurlardır. Uzman müşavirler, bağlı bulundukları diplomatik misyon veya\nkonsolosluk şefinin verdiği görevleri yerine getirir ve onların bilgisi\ndahilinde olmaksızın kurumları ile doğrudan yazışma yapamaz. (6) Bakanlıkta 657 sayılı\nKanunun ek 41 inci maddesi çerçevesinde Dışişleri Uzmanları ve Uzman\nYardımcıları istihdam edilebilir. (7) Dışişleri merkez\nmemurlarına ilişkin esaslar aşağıda gösterilmiştir. a) Merkez memurları,\nmerkez teşkilatında sürekli görev yapan ve genel idare hizmetleri, teknik\nhizmetler ve sağlık hizmetleri sınıflarına mensup olan memurlardır . [77] b) Mütercim kadrosunda\ngörev yapacak memurların merkezi sınava ilave olarak hizmetin gereklerine uygun\nolarak seçilebilmesi için usul ve esasları yönetmelikle belirlenen yarışma\nsınavında da başarılı olmaları gerekir. c) Sağlık hizmetleri\nsınıfına mensup merkez memurları, merkez teşkilatındaki görevlerine ilave\nolarak, yerel mahrumiyet şartları nedeniyle güvenilir sağlık hizmetlerine\nerişim imkanının kısıtlı olduğu veya ciddi sağlık riskleri bulunan bölge veya\nülkelerdeki temsilciliklerde görevli personelin ve beraberlerindeki aile\nüyelerinin sağlık kontrolünden geçirilmelerinin, koruyucu sağlık hizmetlerinden\nyararlandırılmalarının ve ağır şekilde rahatsızlananların Türkiye'ye nakline\nnezaret edilmesinin gerektirdiği durumlarda geçici olarak yurtdışı teşkilatında\ngörevlendirilebilir. (8) Koruma görevlileri,\n657 sayılı Kanunun ek 8 inci ve ek 9 uncu maddelerine göre görevlendirildikleri\nyurtdışı teşkilatına ait bina ve konutların güvenliğinin sağlanması ile\ndiplomatik misyon veya konsolosluk şefinin ve onun talimatı çerçevesinde diğer\ndiplomatik misyon veya konsolosluk mensuplarının şahsi korunmalarından\nsorumludur. (9) Mali hizmetler\nuzmanları ve mali hizmetler uzman yardımcıları, 5018 sayılı Kanunun 60 ıncı\nmaddesi kapsamında, Bakanlığın mali hizmetler biriminde istihdam edilen\nmemurlardır. (10) (Ek:RG- 6 / 4 /202 4 -32 512 -CK- 158 /26 md.) Bakanlıkta, 375 sayılı Kanun Hükmünde Kararnamenin ek\n26 ncı maddesine göre sözleşme ile yerli veya yabancı uzman istihdam\nedilebilir. Yurtdışı teşkilatında\nunvanlar ve görev süreleri MADDE 161- (1) Bakanlık memurlarının merkez\nteşkilatından yurtdışı teşkilatına, yurtdışı teşkilatındaki bir temsilcilikten\ndiğer bir temsilciliğe ve yurtdışı teşkilatından merkez teşkilatına sürekli\ngörevle atanmalarında, ilgili Cumhurbaşkanlığı Kararnamesinde belirtilen\nusuller uygulanır. Bakanlığın yurtdışı teşkilatında görevli meslek memurları\nile konsolosluk ve ihtisas memurları, ekli (3) ve (4) sayılı listelerde sayılan\nunvanları, temsil görevinin diplomatik veya konsüler niteliğine göre, aşağıdaki\nfıkralarda belirtilen esaslar çerçevesinde taşırlar. (2) Büyükelçi unvanına\nilişkin esaslar şunlardır: a) Büyükelçi, nezdinde\ngörevli bulunduğu ve akredite edildiği ülkelerde Türkiye Cumhuriyeti Devletini\nve Cumhurbaşkanını temsil eder. b) Özel temsilciler\nCumhurbaşkanınca görevlendirilir. c) Büyükelçi, görev\nyaptığı ülkede büyükelçiliğe bağlı tüm birimlerin amiridir. Büyükelçiye\nhiyerarşik olarak bağlı bulunmamakla birlikte, diğer kamu kurum ve\nkuruluşlarının yurtdışındaki temsilcileri veya birimleri de yürüttükleri\nfaaliyetler bakımından Büyükelçinin eşgüdüm yetkisine tabidir. ç)\nMeslek memurlarının dış temsilcilik gruplandırması gözetilmeksizin büyükelçi\nveya daimi temsilci olarak atanabilmeleri için, merkez teşkilatında elçi veya\nyurtdışı teşkilatında elçi, elçi-müsteşar, elçi-daimi temsilci yardımcısı,\nbaşkonsolos ve birinci sınıf başkonsolos unvanlarından biriyle, başarılı\nşekilde en az bir yıl görev yapmış olmaları gerekir d) 657 sayılı Kanunun 59\nuncu maddesi çerçevesinde büyükelçi olarak atananlardan Bakanlığa veya diğer\nkamu kurum ve kuruluşlarına mensup olanlar ile açıktan atananlar, büyükelçi unvanını\nkullanmaya devam ederler ve meslek mensubu olanlar arasından büyükelçiliğe\natananlarla aynı hükümlere tâbi olur ve aynı haklardan yararlanırlar. (3) Daimi temsilci\nunvanına ilişkin esaslar şunlardır: a) Daimi temsilci, bir\nuluslararası kuruluşta Türkiye Cumhuriyetini temsil etmek üzere atanan\nmemurdur. Meslek memurlarının daimi temsilci olarak atanma şartları, büyükelçi\nolarak atanma şartları ile aynıdır. Daimi temsilci, aynı zamanda büyükelçi\nunvanını da taşır. Bunlardan meslek memuru olanlar, merkez görevine\ndöndüklerinde büyükelçi unvanını kullanmaya devam eder. 657 sayılı Kanunun 59\nuncu maddesi çerçevesinde daimi temsilci olarak atananlardan Bakanlığa veya\ndiğer kamu kurum ve kuruluşlarına mensup olanlar ile açıktan atananlar,\nbüyükelçi unvanını kullanmaya devam ederler ve meslek mensubu olanlar arasından\nbüyükelçiliğe atananlarla aynı hükümlere tâbi olur ve aynı haklardan\nyararlanırlar. b) Bakanlığın gerekli\ngörmesi halinde, uluslararası kuruluşlar nezdinde daimi temsilciliklere,\nbüyükelçi-daimi temsilcinin yanı sıra, meslek memuru statüsündeki bir\nbüyükelçi, büyükelçi-daimi temsilci yardımcısı unvanıyla atanabilir. [78] c) Nezdinde daimi\ntemsilcilik açılmamış bulunan milletlerarası kuruluşlarda meslek memurlarına temsilcilik\ngörevi verilebilir. (4) Özel temsilci\nunvanına ilişkin esaslar şunlardır: a) Özel temsilci, dış\npolitika gereklilikleri çerçevesinde özel bir görevi ifa etmek üzere\ngörevlendirilen, büyükelçi veya elçi unvanını taşıyan temsilcilerdir. Büyükelçi\nveya elçi unvanı taşımayanlar da geçici bazı görevler için özel temsilci\nsıfatıyla görevlendirilebilir. b) Özel temsilciler\nCumhurbaşkanınca görevlendirilir. (5) Maslahatgüzar ve\ngeçici maslahatgüzar unvanlarına ilişkin esaslar şunlardır: a) Bir ülkedeki siyasi\ntemsil düzeyi büyükelçi veya elçi seviyesinde değilse birinci, ikinci ve üçüncü\nunvan grubundaki meslek memurları arasından o ülke nezdinde görev yapmak üzere\nmaslahatgüzar atanabilir. b) Misyon şefinin geçici\nolarak yokluğunda, geçici maslahatgüzarlık görevinin temsilcilikteki hangi\nmemur tarafından üstlenileceği yönetmelikle belirlenir. c) Maslahatgüzar veya\ngeçici maslahatgüzar, görevli oldukları ülkede diplomatik misyon şefinin tüm\nyetki ve sorumluluklarına sahiptir. (6) Elçi-müsteşar, elçi-daimi\ntemsilci yardımcısı ve daimi temsilci yardımcısı unvanlarına ilişkin esaslar\nşunlardır: a) Elçi-müsteşar ve\nelçi-daimi temsilci yardımcısı unvanları, büyükelçiliklerde ve daimi\ntemsilciliklerde misyon şefinden sonra öndegelim sırasındaki birinci meslek\nmemuru tarafından taşınabilir. Birinci unvan grubundaki meslek memurları\nBakanlık Komisyonunun teklifi ve Bakan onayı üzerine, ilgili mevzuat\nhükümlerine göre elçi-müsteşar veya elçi-daimi temsilci yardımcısı olarak atanabilir.\nBüyükelçiliklerde ve daimi temsilciliklerde birinci müsteşar olarak görev\nyapmakta olan veya bu unvanla atanmış ancak fiilen göreve başlamamış bulunan\nbirinci unvan grubundaki meslek memurlarına da Bakanlık Komisyonunun teklifi ve\nBakan onayı ile elçi-müsteşar veya elçi-daimi temsilci yardımcısı unvanı\nverilebilir. b) Elçi unvanı\ntaşımayacak daimi temsilci yardımcıları ile merkezde elçi unvanı verilecekler\nde, birinci unvan grubundaki meslek memurları arasından Bakanlık Komisyonunun\nteklifi ve Bakan onayı ile belirlenir. c) Dış politika gereklerine\ngöre, elçi-müsteşar ve elçi-daimi temsilci yardımcısı atanabilecek\nbüyükelçilikler ve daimi temsilcilikler, Bakanlık Komisyonunun teklifi ve Bakan\nonayı ile belirlenir. Bu unvanlar merkez teşkilatında kullanılmaz. Daha önce bu\nunvanları almış olanlar, ancak elçi-müsteşar veya elçi-daimi temsilci\nyardımcısı atanması mümkün olan diplomatik temsilciliklerde yeniden\ngörevlendirildikleri ve bu temsilciliklerde söz konusu unvanları taşıyan başka\nbir meslek memuru bulunmadığı takdirde bu unvanları kullanabilir. (7) Birinci sınıf\nbaşkonsolos ve başkonsolos unvanlarına ilişkin esaslar şunlardır: a) Birinci sınıf\nbaşkonsolos veya başkonsolos, başkonsoloslukların en üst amiridir. Meslek\nmemurlarının yanı sıra konsolosluk ve ihtisas memurları da başkonsolos olarak\natanabilir. Birinci derece kadrodaki meslek memurları, Bakanlık Komisyonunun\nteklifi ve Bakan onayı üzerine, ilgili mevzuat hükümlerine göre birinci sınıf\nbaşkonsolos olarak atanabilir. Başkonsolos olarak görev yapmakta olan veya bu\nunvanla atanmış ancak fiilen göreve başlamamış bulunan birinci unvan grubundaki\nmeslek memurlarına da Bakanlık Komisyonunun teklifi ve Bakan onayı ile birinci\nsınıf başkonsolos unvanı verilebilir. b) Başkonsolosluğun görev\nbölgesinde faaliyet gösteren ancak Başkonsolosa hiyerarşik olarak bağlı\nbulunmayan diğer kamu kurum ve kuruluşlarının yurtdışındaki temsilcileri veya\nbirimleri de yürüttükleri faaliyetler bakımından Başkonsolosun eşgüdüm\nyetkisine tabidir. c) Daha önce büyükelçilik\nyapmış meslek memurları ile merkez teşkilatında elçi veya yurtdışı teşkilatında\nelçi-müsteşar ya da elçi-daimi temsilci yardımcısı unvanıyla görev yapmış olan\nmeslek memurları, konsolosluk şefi olarak atandıklarında birinci sınıf\nbaşkonsolos unvanını taşır. Büyükelçi unvanını daha önce kazanmış olanlar,\nbüyükelçi unvanlarını da muhafaza eder. (8) Ekli (1) ve (2)\nsayılı listeler çerçevesinde, meslek memurları ile konsolosluk ve ihtisas\nmemurlarınca diplomatik temsilciliklerde kullanılabilecek diğer unvanlar,\nbirinci müsteşar, müsteşar, başkatip, ikinci katip, üçüncü katip ve ataşe;\nkonsolosluk temsilciliklerinde kullanılabilecek diğer unvanlar ise başkonsolos\nyardımcısı, konsolos, muavin konsolos ve ataşedir. (9) Büyükelçi unvanı\ntaşımayan meslek memurları ve büyükelçi unvanını da koruyan birinci sınıf\nbaşkonsoloslar ile konsolosluk ve ihtisas memurlarının, hukuk müşavirlerinin ve\ndanışmanların görev süreleri, hizmetin gerektirdiği istisnalar dışında,\nyurtdışı teşkilatında en çok beş yıl, merkez teşkilatında en az iki yıldır. (10) Aday memurlar\nyurtdışına sürekli görevle atanamaz. (11) Meslek memurları ile\nkonsolosluk ve ihtisas memurları merkez teşkilatından yurtdışı teşkilatına veya\nyurtdışı teşkilatından merkez teşkilatına, sahip bulundukları kadro dereceleriyle\nve bulundukları unvan grubuyla atanır. (12) Uzman müşavirlerin\ngörev süresi, hizmetin gerektirdiği istisnalar dışında en çok dört yıldır.\nYurtdışı görevleri sona eren uzman müşavirler, Bakanlık ile ilişikleri\nkesilerek daha önceden bağlı bulundukları kamu kurum veya kuruluşundaki\nkadrolarına iade edilir. Uzman müşavirler, diplomatik temsilciliklerde müşavir\nveya müşavir yardımcısı; konsolosluklarda ataşe veya ataşe yardımcısı\nunvanlarını taşır. Merkez teşkilatındaki\nunvanlar ve atamalar MADDE 162 - (l) Bakanlık bünyesinden hizmet\nbirimlerinin başına atanacaklar ile Elçi-Genel Müdür Yardımcıları, birinci\nunvan grubundaki meslek memurları arasından atanır. (2) (Ek:RG- 6 / 4 /202 4 -32 512 -CK- 158 /28 md.) Genel müdür yardımcıları, hizmet ihtiyaçları dikkate alınarak Bakan tarafından Bakanlığın\ndiğer birimlerinde görevlendirilebilir. Yapılan görevlendirmeler\nCumhurbaşkanlığına bildirilir. [79] Yurtdışı sürekli\ngörevlere ilişkin genel esaslar MADDE 163 - (1) Yurtdışı teşkilatına sürekli\ngörevle atanacak memurların, temsil yeteneği, olumlu kanaat, mesleki bilgi ve\nyeterlik ile yabancı dil bilgisi konularında yurtdışı sürekli görevlere ilişkin\nmevzuat hükümlerinde yer verilen nitelikleri taşımaları gerekir. (2) Durumlarının aşağıda\nsayılanlardan birine uyduğu Bakanlık Komisyonunun teklifi üzerine Bakan\nonayıyla tespit edilen Bakanlık memurları yurtdışı sürekli görevlere atanamaz. a) Birinci fıkrada\nsayılan nitelikleri kaybettiği tespit edilenler, b) Devletin güvenlik ve\nitibarını zedeleyici davranışta bulunduğu tespit edilenler, c) Yurtdışı görevde ülke\nve meslek itibarını zedeleyecek şekilde borç bırakanlar, ç) Görevlerini yerine\ngetirmedeki başarısızlıkları veya dış görevlendirme için gerekli olan temsil\nyeteneğini kaybettiği tespit edilenler, d) Haklarında ceza\nkovuşturması yürütülenler. (3) Yurtdışında temsil,\nhizmet ya da görev gereklerini yerine getirmeyen veya Devletin güvenlik ve\nitibarını zedeleyici davranışta bulunduğu tespit edilen veya haklarında ceza\nkovuşturması başlatılan memurlar 161 inci maddenin dokuzuncu fıkrasındaki sürelerle\nbağlı kalınmaksızın merkeze alınabilir. (4) Haklarında ceza\nsoruşturması başlatılan memurların yurtdışı sürekli görevlere atanmaları veya\natanmış bulunanların görevlerine başlamaları, Bakanlık Komisyonunun teklifi ve\nBakan onayı ile soruşturmanın sonuçlanmasına kadar askıya alınabilir. (5) Bakanlığın yurtdışı\nteşkilatını oluşturan temsilcilikler, diğer unsurların yanı sıra, bulundukları\nülke veya şehirlerdeki asayiş, güvenlik, sağlık, eğitim, iskân, sosyal yaşam, temel\nihtiyaçlara erişim, iklim ve buna benzer yaşam koşullarının zorluğu dikkate\nalınarak derecelendirilmek suretiyle altı kategoriye kadar gruplandırılabilir. (6)\nBakanlık personelinin merkez teşkilatından yurtdışı teşkilatına, yurtdışı\nteşkilatından merkez teşkilatına ve bir temsilcilikten diğer bir temsilciliğe\nsürekli görevle atanmaları ile bu maddenin uygulanmasına ilişkin diğer usul ve\nesaslar Bakanlıkça yürürlüğe konulan yönetmelikle düzenlenir. (7)\nBakan, gecikmesinde sakınca bulunan hallerde, Cumhurbaşkanının şifahi\nmuvafakatını almak kaydıyla, Bakanlık ve bağlı kuruluş memurlarını dış\nteşkilattan merkeze, merkezden dış teşkilata, dış teşkilatta bir memleketten\ndiğer bir memlekete daimi görevle gönderebilir. Bunlarla ilgili kararname\nderhal Cumhurbaşkanlığına gönderilir. Gecikmesinde sakınca olan hallerde, Fahri\nBaşkonsolosların/Konsolosların görevden azledilmeleri için de aynı yöntem\nkullanılabilir. Diğer hükümler MADDE 164- (1) Yurtdışı teşkilatında büyükelçi\nunvanıyla görev yapmış olan meslek memurları, merkez görevine döndüklerinde bu\nunvanı kullanmaya devam eder. (2) Bakan ve her\nkademedeki Bakanlık yöneticileri, sınırlarını açıkça belirtmek şartıyla\nyetkilerinden bir kısmını alt kademelere devredebilir. Yetki devri, yetkisini\ndevreden amirin sorumluluğunu ortadan kaldırmaz. (3) Bakanlık, kendi\nyapacağı yarışma sınavları ile alacağı memurlar başta olmak üzere, yurtiçi ve\nyurtdışı teşkilatında istihdam edeceği personel ve eşleri için güvenlik\nsoruşturması yaptırabilir. Güvenlikle bağlantılı gerekçelerle, Bakanlık\nmemurları evlenmeden önce Bakanlığın iznini almakla yükümlüdür. (4) Yurtdışına atanmış\nbulunan Bakanlık memurları ile Bakanlık kadroları kullanılarak yurtdışına\natanan diğer memurların bakmakla mükellef oldukları aile fertlerinin yurtdışında\ngelir getirici işlerde çalışmaları, ikili istihdam anlaşma hükümleri saklı\nkalmak üzere, diplomatik misyon veya konsolosluk şefinin yazılı iznine\nbağlıdır. Diplomatik misyon veya konsolosluk şefi bu izni, ancak çalışılacak\nişin Devletin itibarını zedelemeyeceğine ve ilgili memurun temsil görevini\naksatmayacağına kanaat getirmesi halinde verebilir. (5) Bakanlık, yurtdışı\ntemsilcilikleri bünyesindeki kançılarya binaları, misyon veya konsolosluk şefi\nkonutları ve lojmanların bakım ve onarımı ile bunların güvenliklerini\nilgilendiren hususlarda bütçe imkanları çerçevesinde gerekli her türlü tedbiri\nalmaya yetkilidir. Kadrolar MADDE 165 - (1)\nKadroların tespiti, ihdası, kullanımı ve iptali ile kadrolara ilişkin diğer\nhususlar, Genel Kadro ve Usulü Hakkında Cumhurbaşkanlığı Kararnamesi\nhükümlerine göre düzenlenir. GEÇİCİ MADDE 1 - (Ek:RG- 6 / 4 /202 4 -32 512 -CK- 158 /29 md.) (1)\nBu maddenin yürürlüğe girdiği tarihte Bakanlıkta; İkili Siyasi İşler Genel\nMüdürlükleri, Uluslararası Güvenlik İşleri Genel Müdürlüğü, Çok Taraflı Siyasi\nİşler Genel Müdürlükleri, Küresel ve İnsani Konular Genel Müdürlüğü, Dış\nPolitika, Analiz ve Eşgüdüm Genel Müdürlüğü, Çok Taraflı Ekonomik İşler Genel\nMüdürlüğü, İkili Ekonomik İşler Genel Müdürlükleri, Uluslararası Hukuk Genel\nMüdürlüğü, Andlaşmalar Genel Müdürlüğü, Konsolosluk İşleri Genel\nMüdürlükleri, Araştırma ve Güvenlik İşleri Genel Müdürlüğü, Enformasyon Genel\nMüdürlüğü ve Protokol Genel Müdürlüğünde Genel Müdür ve Genel Müdür Yardımcısı\nkadrolarında bulunanlar ile Diplomatik Arşiv Dairesi Başkanı ve Tercüme Dairesi\nBaşkanının görevleri başkaca bir işleme gerek kalmaksızın sona erer. (1) SAYILI LİSTE MESLEK MEMURLARININ UNVANI DERECESİ BAKAN ÖZEL MÜŞAVİRİ 1 TEFTİŞ KURULU BAŞKANI 1 MÜFETTİŞ 1 DIŞ POLİTİKA DANIŞMA KURULU ÜYESİ 1 BÜYÜKELÇİ 1 DAİMİ TEMSİLCİ 1 GENEL MÜDÜR 1 STRATEJİ GELİŞTİRME BAŞKANI 1 BASIN VE HALKLA İLİŞKİLER MÜŞAVİRİ 1 DİPLOMASİ AKADEMİSİ BAŞKANI 1 MASLAHATGÜZAR 1, 2, 3 BİRİNCİ SINIF BAŞKONSOLOS 1 ELÇİ 1 ELÇİ-MÜSTEŞAR 1 ELÇİ-DAİMİ TEMSİLCİ YARDIMCISI 1 DAİMİ TEMSİLCİ YARDIMCISI 1 STRATEJİK ARAŞTIRMALAR MERKEZİ\n  BAŞKANI 1 GENEL MÜDÜR YARDIMCISI 1 (Mülga satır:RG- 6 / 4 /202 4 -32 512 -CK- 158 /30 md.) (Mülga satır:RG- 6 / 4 /202 4 -32 512 -CK- 158 /30 md.) (Mülga satır:RG- 6 / 4 /202 4 -32 512 -CK- 158 /30 md.) (Mülga satır:RG- 6 / 4 /202 4 -32 512 -CK- 158 /30 md.) (Mülga satır:RG- 6 / 4 /202 4 -32 512 -CK- 158 /30 md.) BÜYÜKELÇİLİK BİRİNCİ MÜSTEŞARI 1 DAİMİ TEMSİLCİLİK BİRİNCİ MÜSTEŞARI 1 BAŞKONSOLOS 1, 2 DAİRE BAŞKANI 1, 2 BÜYÜKELÇİLİK MÜSTEŞARI 1, 2, 3 DAİMİ TEMSİLCİLİK MÜSTEŞARI 1, 2, 3 ŞUBE MÜDÜRÜ 1, 2, 3 ÖZEL KALEM MÜDÜRÜ 1, 2, 3 BAŞKONSOLOS YARDIMCISI 1, 2, 3 BAŞKATİP 1, 2, 3, 4, 5, 6 KONSOLOS 1, 2, 3, 4, 5, 6 İÇ DENETÇİ 1, 2, 3, 4, 5 İKİNCİ KATİP 1, 2, 3, 4, 5, 6, 7, 8 MUAVİN KONSOLOS 1, 2, 3, 4, 5, 6, 7, 8, 9 ÜÇÜNCÜ KATİP 5, 6, 7, 8, 9 ADAY MESLEK MEMURU 7, 8, 9 (2) SAYILI LİSTE KONSOLOSLUK VE İHTİSAS MEMURLARININ UNVANI DERECESİ STRATEJİ GELİŞTİRME BAŞKANI 1 BASIN VE HALKLA İLİŞKİLER MÜŞAVİRİ 1 DAİRE BAŞKANI 1 BAŞKONSOLOS 1 BÜYÜKELÇİLİK MÜSTEŞARI 1, 2 DAİMİ TEMSİLCİLİK MÜSTEŞARI 1, 2 BAŞKONSOLOS YARDIMCISI 1, 2 ŞUBE MÜDÜRÜ 1, 2 ÖZEL KALEM MÜDÜRÜ 1, 2, 3 BAŞKATİP 1, 2, 3, 4, 5 KONSOLOS 1, 2, 3, 4, 5 İKİNCİ KATİP 1, 2, 3, 4, 5, 6, 7 MUAVİN KONSOLOS 1, 2, 3, 4, 5, 6, 7, 8, 9 ÜÇÜNCÜ KATİP 4, 5, 6, 7, 8 ATAŞE 1, 2, 3, 4, 5, 6, 7, 8, 9 ADAY KONSOLOSLUK VE İHTİSAS MEMURU 7, 8, 9 (3) SAYILI\nLİSTE MESLEK MEMURLARI UNVAN GRUPLARI Birinci Unvan Grubu - Büyükelçi - Stratejik Araştırmalar Merkezi\n  Başkanı - Elçi - Birinci sınıf başkonsolos Üst Yönetim\n  Grubu - Maslahatgüzar - Başkonsolos - Daimi temsilci yardımcısı - Büyükelçilik birinci müsteşarı - Daimi temsilcilik birinci\n  müsteşarı - Bakan özel müşaviri - Basın ve halkla ilişkiler\n  müşaviri - Dış politika danışma kurulu üyesi - Daire başkanı - Özel kalem müdürü - İç denetçi İkinci Unvan Grubu - Maslahatgüzar - Başkonsolos - Büyükelçilik müsteşarı - Daimi temsilcilik müsteşarı - Başkonsolos yardımcısı - Daire başkanı - Özel kalem müdürü - İç denetçi Üçüncü Unvan Grubu - Maslahatgüzar - Büyükelçilik müsteşarı - Daimi temsilcilik müsteşarı - Başkonsolos yardımcısı - Şube müdürü - Özel kalem müdürü - İç denetçi Dördüncü Unvan Grubu - Başkâtip - Konsolos - İç denetçi Beşinci Unvan Grubu - İkinci kâtip - Muavin konsolos Altıncı Unvan Grubu - Üçüncü kâtip - Muavin konsolos - Aday meslek memuru (4) SAYILI LİSTE KONSOLOSLUK VE İHTİSAS MEMURLARI UNVAN GRUPLARI Birinci Unvan Grubu - Strateji Geliştirme Başkanı Üst Yönetim Grubu - Başkonsolos - Büyükelçilik müsteşarı - Daimi temsilcilik müsteşarı - Basın ve halkla ilişkiler müşaviri - Daire başkanı İkinci Unvan Grubu - Başkonsolos - Büyükelçilik müsteşarı - Daimi temsilcilik müsteşarı - Basın ve halkla ilişkiler\n  müşaviri - Özel kalem müdürü - Daire başkanı Üçüncü Unvan Grubu - Büyükelçilik müsteşarı - Daimi temsilcilik müsteşarı - Başkonsolos yardımcısı - Şube müdürü - Özel kalem müdürü Dördüncü Unvan Grubu - Başkâtip - Konsolos - Özel kalem müdürü Beşinci Unvan Grubu - İkinci kâtip - Muavin konsolos Altıncı Unvan Grubu - Üçüncü kâtip - Muavin konsolos - Ataşe - Aday konsolosluk ve ihtisas\n  memuru ” ALTINCI BÖLÜM Enerji ve Tabii Kaynaklar Bakanlığı Görev MADDE 166 - (1) Enerji ve Tabii Kaynaklar Bakanlığının görev ve yetkileri (ilgili mevzuatta\npiyasada faaliyet gösteren kurum ve kuruluşlara bırakılmadığı takdirde)\nşunlardır: a) Ülkenin enerji ve\ntabii kaynaklara olan kısa ve uzun vadeli ihtiyacını belirlemek, temini için\ngerekli politikaların tespitine yardımcı olmak, planlamalarını yapmak, b) Enerji ve tabii kaynakların\nülke yararına, teknik icaplara ve ekonomik gelişmelere uygun olarak\naraştırılması, işletilmesi, geliştirilmesi, değerlendirilmesi, kontrolü ve\nkorunması amacıyla genel politika esaslarının tespit ve tayinine yardımcı\nolmak, gerekli programları yapmak, plan ve projeleri hazırlamak veya\nhazırlatmak, c) Bu kaynakların\ndeğerlendirilmesine yönelik arama, tesis kurma, işletme ve faydalanma haklarını\nvermek, gerektiğinde bu hakların devir, intikal, iptal işlemlerini yapmak,\nipotek, istimlak ve diğer takyit edici hakları tesis etmek, bunların\nsicillerini tutmak ve muhafaza etmek, ç) Kamu ihtiyaç, güvenlik\nve yararına uygun olarak enerji ve tabii kaynaklar ile enerjinin üretim,\niletim, dağıtım, tesislerinin etüt, kuruluş, işletme ve devam ettirme\nhizmetlerinin genel politikasını tespit için öneride bulunmak, Cumhurbaşkanının\ngörevlendirmesi ile koordinasyonu temin etmek ve denetlemek, d) Yeraltı ve yerüstü\nenerji ve tabii kaynaklar ile ürünlerinin üretim, iletim, dağıtım ve tüketim\nfiyatlandırma politikasını tayin ve gerektiğinde fiyatlarını tespit etmek, e) Bakanlığın bağlı ve\nilgili kuruluşlarının işletme ve yatırım programlarını inceleyerek tasvip etmek\nve yıllık programlara göre faaliyetlerini takip etmek, değerlendirmek, f) Bakanlığa bağlı ve\nBakanlıkla ilgili kuruluşların çalışmalarını ve işlemlerini her bakımdan tetkik,\ntahkik ve teftişe tabi tutmak, gerekli her türlü emri vermek ve denetlemek, g) Yenilenebilir enerji\nkaynaklarının değerlendirilmesi ve enerji verimliliğinin artırılmasına yönelik\npolitikaların ve stratejilerin belirlenmesine yönelik çalışmalarda bulunmak, ğ) Bu maddede belirtilen\ngörevleri yerine getirmek amacı ile gerekli bilgileri toplamak, değerlendirmek\nve uzun vadeli politikaların tespiti ve geliştirilmesi ile ilgili hazırlık\nçalışmalarını yapmak, h)\nKanunlarla ve Cumhurbaşkanlığı kararnameleriyle verilen diğer görevleri\nyapmak. Teşkilat MADDE 167 – (1) Enerji ve Tabii Kaynaklar\nBakanlığı; merkez ve yurtdışı teşkilatından oluşur. [80] Hizmet birimleri MADDE 168- (Değişik:RG-16/5/2019-30776-CK-37/1 md.) (1) Bakanlığın hizmet birimleri şunlardır: [81] a) Enerji İşleri Genel Müdürlüğü, b) Nükleer Enerji ve Uluslararası Projeler Genel Müdürlüğü, c) Dış İlişkiler Genel Müdürlüğü, ç) Hukuk Hizmetleri Genel Müdürlüğü, d) Yönetim Hizmetleri Genel Müdürlüğü, e) Teftiş Kurulu Başkanlığı, f) Strateji Geliştirme Başkanlığı, g) Enerji Verimliliği ve Çevre Dairesi Başkanlığı, ğ) (Ek:RG-17/1/2020-31011-CK-56/1 md.) Tabii Kaynaklar Dairesi Başkanlığı, h) B ilgi İşlem Dairesi Başkanlığı, ı) Basın ve Halkla İlişkiler Müşavirliği, i) Özel Kalem Müdürlüğü. Enerji İşleri Genel Müdürlüğü MADDE 169 – (Değişik:RG-10/1/2019-30651-CK-27/38\nmd.) (1)\nEnerji İşleri Genel Müdürlüğünün görev ve yetkileri ilgili mevzuatta piyasada\nfaaliyet gösteren kurum ve kuruluşlara bırakılmadığı takdirde şunlardır: a)\nEnerji kaynaklarını ve tesislerinin envanterini tutmak, memleketin her türlü\nenerji ihtiyacını karşılamak için gerekli planlamaları yapmak, b)\nEnerji kaynaklarının ve enerjinin plan ve programlara uygun miktar ve evsafta\nüretilmesi, nakli ve dağıtımı için gerekli tedbirleri almak ve aldırtmak, c)\nEnerji kaynaklarının üretim, iletim ve dağıtım tesislerinin milli menfaatlere\nve modern teknolojiye en uygun şekilde kurulmaları ve işletilmeleri için\ngerekli tedbirleri almak ve aldırtmak, ç)\nEnerji kaynaklarının araştırılması, geliştirilmesi, işletilmesi,\ndeğerlendirilmesi, kontrolü ve korunması ile ilgili çalışmaları teşvik ve\nkoordine etmek, d)\nEnerji fiyatlandırma esaslarını tespit etmek, kamu yararı ve piyasa ihtiyaçlarını\ndikkate alarak tüketicilere yapılan her türlü enerji satışında taban ve tavan\nfiyatlarını belirlemek ve uygulanmasını denetlemek, e)\nEnerji konusunda teknolojik araştırma-geliştirme faaliyetlerini izlemek,\ndeğerlendirmek, envanterini hazırlayarak sonuçlarını ilgili mercilere iletmek ve\nkoordine etmek, f) Ülkenin hidrolik, rüzgâr, jeotermal, güneş, biyokütle ve\ndiğer yenilenebilir enerji kaynakları öncelikli olmak üzere tüm enerji\nkaynaklarının tespiti ve değerlendirilmesine yönelik ölçümler yapmak, fizibilite\nve örnek uygulama projeleri hazırlamak; araştırma kurumları, yerel yönetimler\nve sivil toplum kuruluşları ile işbirliği yaparak pilot sistemler geliştirmek,\ntanıtım ve danışmanlık faaliyetleri yürütmek, g) Yenilenebilir enerji alanındaki çalışmaları ve gelişmeleri\nizlemek ve değerlendirmek, ülkenin ihtiyaç ve şartlarına uygun olarak araştırma\nve geliştirme hedef ve önceliklerini belirlemek, bu doğrultuda araştırma ve\ngeliştirme çalışmaları yapmak, yaptırmak, çalışma sonuçlarını ekonomik\nanalizleri ile birlikte kamuoyuna sunmak, ğ)\nYenilenebilir enerji kaynaklarının değerlendirilmesine ve artırılmasına yönelik\nprojeksiyonlar ve öneriler geliştirmek, h)\nBakan tarafından verilen diğer görevleri yapmak. Nükleer Enerji ve\nUluslararası Projeler Genel Müdürlüğü (Değişik başlık:RG-16/5/2019-30776-CK-37/2\nmd.) MADDE 170 - (1) Nükleer Enerji ve Uluslararası Projeler Genel Müdürlüğünün görev ve yetkileri\nşunlardır: [82] [83] a) Nükleer güç\nsantralleri projelerinin gerçekleştirilmesi için bakanlıklar, kamu kurum ve kuruluşları,\nüniversiteler, sivil toplum ve özel sektör kuruluşları arasında koordinasyonu\nsağlamak, b) Nükleer güç\nsantralleri projelerinin uygulanması ile ilgili olarak mevzuat, insan\nkaynakları, eğitim, sanayi ve teknoloji gibi alanlarda gerekli altyapının\nhazırlanması için kurumlar arası koordinasyonu sağlamak ve bu alanlarda gerekli\nçalışmalar yapmak veya yaptırmak, c) Nükleer güç\nsantrallerine ilişkin olarak kamuoyunun bilgilendirilmesi ile ilgili çalışmalar\nyapmak veya yaptırmak, ç) Nükleer güç santralleri\nile ilgili ulusal ve uluslararası kuruluşlar tarafından yürütülen çalışmalara\nkatılmak, d) (Ek:RG-16/5/2019-30776-CK-37/2\nmd.) Milletlerarası transit petrol ve doğalgaz geçiş projelerinin her\naşamasında hukuki, teknik, idari ve mali konulardaki hizmetlerin\ngerçekleştirilmesi için hizmet satın alınmasını sağlamak, e) (Ek:RG-16/5/2019-30776-CK-37/2 md.) Milletlerarası tahkime gidilmesi\ndurumunda Hukuk Hizmetleri Genel Müdürlüğü ile koordineli olarak tahkim\ndavalarını takip etmek ve teminat mektuplarının teminini zamanında yerine getirmek, f) (Ek:RG-16/5/2019-30776-CK-37/2\nmd.) Milletlerarası transit petrol ve doğalgaz geçiş proje anlaşmaları\nuyarınca yatırımcıya sağlanması öngörülen tüm haklar, ruhsatlar, vizeler,\nizinler, sertifikalar, yetkilendirmeler, kabuller ve onaylar ile ilgili gerekli\nişlemleri yürütmek, g) (Ek:RG-16/5/2019-30776-CK-37/2 md.) Milletlerarası transit petrol ve\ndoğalgaz geçiş proje yatırımcılarının talep ettiği dokümantasyon, veri ve diğer\nbilgileri sağlamak, ğ) (Ek:RG-16/5/2019-30776-CK-37/2 md.) Milletlerarası transit petrol ve doğalgaz\ngeçiş proje anlaşmalarının hükümleri ile uyum sağlamak üzere gerekli hukuki\ndüzenlemelerin yapılması için öneride bulunmak ve çalışmalar yapmak. h) (Ek:RG-16/5/2019-30776-CK-37/2 md.) Milletlerarası transit petrol ve\ndoğalgaz geçiş projelerinin etkin bir şekilde yürütülebilmesi için gerekli\nfaaliyetlerde bulunmak, ı) (Ek:RG-16/5/2019-30776-CK-37/2\nmd.) Milletlerarası transit petrol ve doğalgaz geçiş projeleri kapsamındaki\narazi kamulaştırma bedeli, teminat bedelleri ve transit geçiş ücretinin tahsili\nile ilgili işlemleri yürütmek, i) (Ek:RG-16/5/2019-30776-CK-37/2\nmd.) Milletlerarası transit petrol ve doğalgaz geçiş projeleri ile ilgili\nsigortalama işlemlerini yürütmek, j) (Ek:RG-16/5/2019-30776-CK-37/2 md.) Milletlerarası transit petrol ve\ndoğalgaz geçiş projeleri ile ilgili olarak bakanlıklar nezdinde koordinasyonu\nsağlamak, k) Bakan tarafından verilen diğer\ngörevleri yapmak. Dış İlişkiler Genel\nMüdürlüğü MADDE 171- (Başlığı\nile Birlikte Değişik:RG-16/5/2019-30776-CK-37/3 md.) (1) Dış İlişkiler Genel\nMüdürlüğünün görev ve yetkileri şunlardır: a) Bakanlığın görev\nalanına giren uluslararası ilişkilere ait konularda görevli kuruluşlarla\nsürekli temas halinde bulunmak ve bunlar arasında koordinasyonu sağlamak, b) Bakanlığın görev alanına\ngiren uluslararası ilişkilerde ortaya çıkan meseleler hakkında inceleme ve\naraştırmalar yapmak ve yaptırmak, bunları değerlendirmek ve teklifleri\nhazırlamak, c) Bakanlığın\nkoordinatörlüğünde görevleri ile ilgili konularda teşkil edilen kurullara\nsekretarya hizmeti yapmak, ç) Bakanlığın yurtdışı\nkadrolarında görev yapan personele ilişkin iş ve işlemleri yürütmek, d) Bakanlığın\nuluslararası faaliyetlerinde protokol hizmetlerini düzenlemek ve yürütmek, e) Bakanlığın, bağlı ve\nilgili kuruluşlarının uluslararası ilişkilerini düzenleyip yürütmek ve\nkoordinasyonu sağlamak, f) Bakanlığın görev\nalanına giren konularda Avrupa Birliği ile ilgili iş ve işlemleri yürütmek ve\nilgili kurumlarla işbirliği sağlamak, g) Bakan tarafından verilen\ndiğer görevleri yapmak. Hukuk Hizmetleri Genel\nMüdürlüğü MADDE 171/A - (Ek:RG-10/1/2019-30651-CK-27/39\nmd.) (1) Hukuk Hizmetleri\nGenel Müdürlüğünün görev ve yetkileri şunlardır: a) 26/9/2011 tarihli ve\n659 sayılı Kanun Hükmünde Kararnamede hukuk birimlerine verilen görevleri yapmak, b) Bakan tarafından\nverilen diğer görevleri yapmak. Yönetim Hizmetleri\nGenel Müdürlüğü MADDE 171/B - (Ek:RG-16/5/2019-30776-CK-37/4\nmd.) (1) Yönetim Hizmetleri\nGenel Müdürlüğünün görev ve yetkileri şunlardır: a) Bakanlığın personel\nplanlaması ve personel politikasıyla ilgili çalışmaları yapmak, personel\nsisteminin geliştirilmesiyle ilgili tekliflerde bulunmak, b) Bakanlık personelinin\natama, nakil, terfi, emeklilik ve benzeri özlük işlemlerini yürütmek, c) Eğitim planını\nhazırlamak, hizmet öncesi ve hizmet içi eğitim programlarını düzenlemek ve\nuygulamak, ç) Bakanlık birimleri ile\nişbirliği içinde hizmetlerin önceden belirlenmiş amaç ve hedeflere, kalite\nstandartlarına uygun şekilde yerine getirilmesini takip etmek, d) İş sağlığı ve\ngüvenliği faaliyetlerini takip ve koordine etmek, e) Bakanlık için gerekli\naraç, gereç ve malzemenin temini ile ilgili hizmetleri yürütmek, f) İhtiyaç duyulan bina\nve arazinin kiralanma, satın alma işlemlerini yürütmek, g) Temizlik, aydınlatma,\nısıtma, bakım, onarım ve taşıma ve benzeri hizmetleri yapmak veya yaptırmak, ğ) Genel evrak, arşiv ve\nhaber merkezinin hizmet ve faaliyetlerini düzenlemek ve yürütmek, h) Afet ve acil\ndurumlarla ilgili olarak iş ve işlemleri yürütmek, ı) Bakan tarafından\nverilen diğer görevleri yapmak. Teftiş Kurulu\nBaşkanlığı MADDE 172-\n(Başlığı ile Birlikte Değişik:RG-16/5/2019-30776-CK-37/5 md.) (1) Teftiş Kurulu\nBaşkanlığı, Bakanın emri veya onayı üzerine Bakan adına aşağıdaki görevleri\nyapar: a) Bakanlık teşkilatının\nher türlü faaliyet ve işlemleriyle ilgili olarak teftiş, denetim, inceleme ve\nsoruşturma yapmak, b) Bakanlığın\ndenetimi altındaki her türlü kuruluş ile gerçek ve tüzel kişilerin faaliyet ve\nişlemleri ile ilgili olarak Bakanlığın görev ve yetkileri çerçevesinde teftiş,\ndenetim, inceleme ve soruşturma yapmak, c) Bakanlığın\namaçlarını daha iyi gerçekleştirmek, mevzuata, plan ve programa uygun faaliyet\ngöstermesini sağlamak üzere çalışmalar yapmak ve gerekli teklifleri hazırlamak, ç) Mevzuatın\nBakanlığa tanıdığı teftiş, denetim, inceleme ve soruşturma yetkilerini kullanmak, d) Bakan\ntarafından verilen diğer görevleri yapmak. Strateji Geliştirme Başkanlığı MADDE 173 - (1)\nStrateji Geliştirme Başkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu, 22/12/2005\ntarihli ve 5436 sayılı Kamu Malî Yönetimi ve Kontrol Kanunu ile Bazı Kanun ve\nKanun Hükmünde Kararnamelerde Değişiklik Yapılması Hakkında Kanunun 15 inci\nmaddesi, Cumhurbaşkanlığı kararnameleri ve diğer mevzuatla strateji geliştirme\nve mali hizmetler birimlerine verilen görevleri yapmak, b)\nBakanlığın bağlı ve ilgili kuruluşlarının faaliyetlerini izlemek, bunların\nBakanlık politika esaslarına, program ilke ve hedeflerine uygun olarak yürütülmesini\nsağlamak, c) Kamu İhale Kurulu kararlarıyla ilgili işlemlerin\nkoordinasyonunu sağlamak, ihaleden yasaklama kararları ile ilgili olarak\nBakanlık merkez teşkilatıyla bağlı ve ilgili kuruluşların işlemlerini yürütmek, ç) Bakan tarafından\nverilen diğer görevleri yapmak. Enerji Verimliliği ve Çevre Dairesi Başkanlığı MADDE 174- (Başlığı ile birlikte değişik:RG-10/1/2019-30651-CK-27/40 md.) (1)\nEnerji Verimliliği ve Çevre Dairesi Başkanlığının görev ve yetkileri şunlardır: a)\nEnerji verimliliği ile ilgili mevzuat, strateji ve eylem planlarının\ntaslaklarını düzenleyici etki analizleri ile birlikte hazırlamak,\nuygulamalarını izlemek, değerlendirmek ve iyileştirici tedbirleri planlamak, b)\nEnerji verimliliğinin artırılmasına yönelik ulusal ve uluslararası kurum ve\nkuruluşlar, üniversiteler, özel sektör ve sivil toplum örgütleri ile işbirliği\nyapmak, müşterek projeler veya etkinlikler yürütmek veya koordine etmek, c)\nDiğer kurum ve kuruluşlarla yapılabilecek işbirliklerini de dikkate alarak,\ntoplum genelinde enerji kültürünün ve enerji verimliliği bilincinin\ngeliştirilmesi ve uygulamaların özendirilmesi amacıyla faaliyetlerde bulunmak,\nenerji verimliliği ve çevre-enerji alanlarına ilişkin belirlenen politika ve\nstratejileri takip etmek ve gerçekleşmesine ilişkin çalışmaları yürütmek veya\nkoordine etmek, ç)\nUlusal enerji verimliliği eylem planının uygulama, koordinasyon ve izleme\nfaaliyetlerini yürütmek, d)\nEnerjinin rasyonel kullanımı ile ilgili olarak eğitim, etüt ve danışmanlık\nhizmetleri vermek, laboratuvar kullanım desteği sağlamak, enerji yöneticisi\nmerkezi sınavlarını yapmak, yetkilendirilme ve sertifikasyon ile ilgili\nçalışmaları yürütmek, e)\nUluslararası işbirliklerinin geliştirilmesi kapsamında uluslararası enerji\nverimliliği eğitim programları düzenlemek ve enerji verimliliği hizmetleri\nvermek, f)\nÜlke genelinde ve sektörler bazında enerji tasarruf potansiyellerini\nbelirlemek, enerji etütlerini yapmak veya yaptırmak, alternatif yakıtlar,\nbölgesel ısıtma ve ısı piyasasının oluşturulması dâhil gerekli çalışmaları\nyürütmek, g)\nEnerji verimliliği uygulama projelerini, araştırma ve geliştirme projelerini\nizlemek ve denetlemek, destek ödemelerini gerçekleştirmek, ğ)\nUlusal ve uluslararası enerji verimliliği ile ilgili çalışmaları ve gelişmeleri\nizlemek ve değerlendirmek, ülkenin ihtiyaç ve şartlarına uygun olarak hedef ve\nönceliklerini belirlemek, yürütülen çalışmaların sonuçlarını ekonomik\nanalizleri ile birlikte kamuoyuyla paylaşmak, h)\nEnerji verimliliği ile ilgili tüm paydaşların, doğru ve güncel bilgiye hızla\nerişebilmelerini sağlamak, ulusal enerji verimliliği envanterini oluşturmak,\ngüncel tutmak, planlama, projeksiyon, izleme ve değerlendirme çalışmalarına\ndestek vermek üzere ulusal enerji verimliliği bilgi yönetim sistemi kurmak ve\nişletmek, ı)\nÇevre-enerji ilişkisi kapsamında mevcut ve yeni mevzuatın uyum ve etki\ndeğerlendirmesini yapmak, çevre mevzuatına uyuma yönelik takip ve izleme\nkomisyonu sekretaryasını yürütmek, i)\nSürdürülebilirlik, çevre ve iklim yönetimi kapsamında ulusal ve uluslararası\ngelişmeleri, politikaları takip etmek, enerji politikalarına etkisini\nincelemek, Bakanlığın stratejileri ile uyumlu olarak faaliyetler önermek, uygun\ngörülenleri planlamak ve gerçekleştirmek, j)\nİklim Değişikliği ve Uyum Koordinasyon Kurulu çalışma grupları altında elektrik\nve ısı üretimi sektörü kapsamında görev almak, [84] k)\nİklim ile ilgili ulusal bildirimlerin ve raporların hazırlanmasına katkı\nsağlamak, ulusal seragazı envanter raporunun sektöre ilişkin bölümünü\nhazırlamak, Birleşmiş Milletler İklim Değişikliği Çerçeve Sözleşmesi sekretaryasının\ngözden geçirme toplantılarına iştirak etmek, l)\nEnerji verimliliği finansmanı konusunda mevcut destek araçlarını uygulamak,\ngeliştirmek, iyileştirmek, başvuru süreçlerini basitleştirmek, yurtiçi ve\nyurtdışı finansman imkânları dâhil yeni destek araçları ve mekanizmalar önermek,\nuygun bulunanları geliştirmek, uygulamak ve etkinliğini izlemek, m)\nEnerji performans sözleşmeleri dâhil enerji verimliliği yatırımlarının\ngerçekleşmesine yönelik danışmanlık ve teknik destek sağlamak, ilgili diğer\nhizmetleri yapmak veya yaptırmak, n)\nÜlke genelinde yürütülen enerji verimliliği ile ilgili çalışmalara ilişkin\ngerekli ölçme, izleme ve denetim çalışmalarını yapmak ve gerektiğinde idari\nyaptırımları uygulamak, o)\nBakan tarafından verilen diğer görevleri yapmak. Tabii Kaynaklar Dairesi Başkanlığı MADDE 175- (Mülga:RG-16/5/2019-30776-CK-37/6\nmd.) (Başlığıyla birlikte yeniden düzenleme:RG-17/1/2020-31011-CK-56/3 md.) (1) Tabii Kaynaklar Dairesi\nBaşkanlığının görev ve yetkileri şunlardır: a) Tabii kaynakların ülke\nmenfaatlerine en uygun şekilde değerlendirilmesine yönelik ülke stratejisi ve\npolitikalarını belirlemek için gerekli çalışmaları yapmak, yaptırmak ve\nönerilerde bulunmak, b) Tabii kaynakların araştırılması,\ngeliştirilmesi, işletilmesi, değerlendirilmesi, kontrolü ve korunması ile ilgili\nçalışmaları teşvik ve koordine etmek, c) Ülke ve dünya madencilik\nfaaliyetlerini takip etmek, gerekli bilgileri derlemek, değerlendirmek ve\nyayımlamak, ç) Tabii kaynaklar konusunda teknolojik\naraştırma ve geliştirme faaliyetlerini izlemek, değerlendirmek, sonuçlarını\nilgili mercilere iletmek ve koordine etmek, d) Tabii kaynaklar alanındaki\nçalışmaları, gelişmeleri izlemek ve değerlendirmek, ülkenin ihtiyaç ve\nşartlarına uygun olarak araştırma ve geliştirme hedef ve önceliklerini\nbelirlemek, bu doğrultuda araştırma ve geliştirme çalışmaları yapmak,\nyaptırmak, çalışma sonuçlarını ekonomik analizleri ile birlikte kamuoyuna\nsunmak, e) Görev alanı ile ilgili Bakanlık\nbağlı, ilgili ve ilişkili kurum ve kuruluşlarının faaliyetlerini izlemek ve\nkoordinasyonunu sağlamak, f) Görev alanı ile ilgili mevzuat\nçalışmalarını takip etmek ve bu çalışmalara katkıda bulunmak, g) Madencilik faaliyetleri ile kamu\nkurum ve kuruluşlarınca planlanan kamu yararı niteliği taşıyan ya da gerçek\nveya tüzel kişilere ait diğer yatırımların, kamu yararı açısından önceliğini ve\nönemini tespit ederek gerekli iş ve işlemleri yürütmek, ğ) Bakan tarafından verilen diğer\ngörevleri yapmak. Destek Hizmetleri Dairesi Başkanlığı MADDE 176 – (Mülga:RG-16/5/2019-30776-CK-37/6 md.) Bilgi İşlem Dairesi\nBaşkanlığı MADDE 177 – (1) Bilgi İşlem Dairesi Başkanlığının görev ve yetkileri\nşunlardır: a) Bakanlık projelerinin\nBakanlık bilişim altyapısına uygun olarak tasarlanmasını ve uygulanmasını\nsağlamak, teknolojik gelişmeleri takip etmek, bilgi güvenliği ve güvenilirliği\nkonusunun gerektirdiği önlemleri almak, politika ve ilkelerin belirlenmesi\namacıyla çalışmalar yapmak, kamu bilişim standartlarına uygun çözümler üretmek, b) Bakanlığın bilgi işlem\nhizmetlerini yürütmek, c) Bakanlığın internet\nsayfaları, elektronik imza ve elektronik belge uygulamaları ile ilgili teknik\nçalışmaları yapmak, ç) Bakanlık hizmetleriyle\nilgili bilgileri toplamak ve ilgili birimlerle işbirliği içinde veri tabanları\noluşturmak, d) Bakanlığın mevcut\nbilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme güvenliğini sağlamak ve bu konularda\ngörev üstlenen personelin bilgi teknolojilerindeki gelişmelere paralel olarak\ndüzenli şekilde hizmet içi eğitim almalarını sağlamak, e) Bakan tarafından\nverilen diğer görevleri yapmak. Basın ve Halkla İlişkiler Müşavirliği MADDE 178– (1) Basın ve Halkla İlişkiler\nMüşavirliğinin görev ve yetkileri şunlardır: a) Bakanlığın basın ve\nhalkla ilişkilerle ilgili faaliyetlerini planlamak ve bu faaliyetlerin\nbelirlenecek usul ve ilkelere göre yürütülmesini sağlamak, b) 4982 sayılı Bilgi\nEdinme Hakkı Kanununa göre yapılacak bilgi edinme başvurularını etkin, süratli\nve doğru bir şekilde sonuçlandırmak üzere gerekli tedbirleri almak, c) Bakan tarafından\nverilen diğer görevleri yapmak. Özel Kalem Müdürlüğü MADDE 178/A – (Ek: RG-15/7/2018-30479 -\nCK-4/799 md.) (1) Özel Kalem\nMüdürlüğünün görev ve yetkileri şunlardır: a) Bakanın çalışma\nprogramını düzenlemek, b) Bakanın resmî ve özel\nyazışmalarını, protokol ve tören işlerini düzenlemek ve yürütmek, c) Bakan\ntarafından verilen diğer görevleri yapmak. Taşra Teşkilatı MADDE 179 – (1) Bakanlık taşra teşkilatı kurmaya yetkilidir. Yurtdışı teşkilatı MADDE 179/A- (Ek:RG-10/1/2019-30651-CK-27/41 md.) (1)\nBakanlık yurtdışı teşkilatı kurmaya yetkilidir. Mahalli idarelerle\nkoordinasyon sorumluluğu MADDE 180 – (1) Bakanlık, hizmet alanına\ngiren konularda mahalli idarelerle koordinasyonu sağlamaktan sorumludur. Kadrolar MADDE 181 - (1)\nKadroların tespiti, ihdası, kullanımı ve iptali ile kadrolara ilişkin diğer\nhususlar, Genel Kadro ve Usulü Hakkında Cumhurbaşkanlığı Kararnamesi\nhükümlerine göre düzenlenir. Uzman istihdamı MADDE 182 – (1) Bakanlıkta, 657 sayılı Kanunun ek 41 inci maddesine göre Enerji ve Tabii\nKaynaklar Uzmanı ile Enerji ve Tabii Kaynaklar Uzman Yardımcısı istihdam\nedilebilir. Müfettiş istihdamı MADDE 183- (Başlığı\nile Birlikte Değişik:RG-16/5/2019-30776-CK-37/7 md.) (1) Bakanlıkta, 375\nsayılı Kanun Hükmünde Kararnamenin ek 24 üncü maddesine göre müfettiş ve\nmüfettiş yardımcısı istihdam edilir. YEDİNCİ BÖLÜM Gençlik ve Spor Bakanlığı Görev MADDE 184 - (1) Gençlik ve Spor Bakanlığının\ngörev ve yetkileri şunlardır: a) Gençliğin kişisel ve\nsosyal gelişimini destekleyici politikaların tespiti amacıyla gerekli\nçalışmaları yapmak, farklı genç gruplarının ihtiyaçlarını da dikkate alarak\ngençlerin kendi potansiyellerini gerçekleştirebilmelerine imkân sağlamak, karar\nalma ve uygulama süreçleri ile sosyal hayatın her alanına etkin katılımını\nsağlayıcı öneriler geliştirmek ve bu doğrultuda faaliyetler yürütmek, ilgili\nkurumların gençliği ilgilendiren hizmetlerinde koordinasyon ve işbirliğini\nsağlamak, b)\nGençliğin ihtiyaçları ile gençliğe sunulan hizmet ve imkânlar konusunda\ninceleme ve araştırmalar yapmak ve öneriler geliştirmek, gençlik alanında\nbilgilendirme, rehberlik ve danışmanlık yapmak, c) Gençlik çalışma ve\nprojelerine ilişkin usul ve esasları belirlemek, ç) Gençlik çalışma ve\nprojeleri yapmak, bu çalışma ve projeleri desteklemek, bunların uygulama ve\nsonuçlarını denetlemek, d) Spor faaliyetlerinin\nplan ve program dâhilinde ve mevzuata uygun bir şekilde yürütülmesini gözetmek,\ngelişmesini ve yaygınlaşmasını teşvik edici tedbirler almak, e) Spor alanında uygulanacak\npolitikaların tespit edilmesi amacıyla gerekli çalışmaları yapmak,\nteşkilatlanma, federasyonların bağımsızlığı, spor tesisleri, eğitim,\nsponsorluk, sporcu sağlığının korunması, uluslararası organizasyonlarla ilgili\nçalışmaları koordine etmek, değerlendirmek ve denetlemek, f) Spor kuruluşlarının\nkurulmasına ve diğer hususlara ilişkin usul ve esasları tespit etmek, g) Gençlik ve spor\nkulüpleri ile başarılı sporcuları ve çalıştırıcıları desteklemek, ğ) Yurt yapmak, yaptırmak,\nişletmek, işlettirmek, desteklemek ve yurt hizmetlerine ilişkin usul ve\nesasları belirlemek, h) Öğrencilere verilecek\nöğrenim kredisi, burs ve diğer yardımlara ilişkin hizmetleri yürütmek ve\nbunlara dair usul ve esasları belirlemek, ı) Bakanlık hizmetlerini\ndestekleyici arsa ve arazi temin etmek, bina ve tesis yapmak, yaptırmak, satın\nalmak, kiralamak, devretmek, devralmak ve bu hizmetlerle ilgili her türlü mali\nve ekonomik girişimde bulunmak, i) Kanunlarla veya Cumhurbaşkanlığı kararnameleriyle\nverilen diğer görevleri yapmak. Teşkilat MADDE 185 - (1) Gençlik ve Spor Bakanlığı;\nmerkez, taşra ve yurtdışı teşkilatından oluşur. Hizmet birimleri MADDE 186 - (1) Bakanlığın hizmet birimleri\nşunlardır: [85] a) Gençlik Hizmetleri\nGenel Müdürlüğü, b) Kredi ve Yurtlar Genel\nMüdürlüğü, c) Spor Hizmetleri Genel\nMüdürlüğü, ç) Eğitim, Araştırma ve\nKoordinasyon Genel Müdürlüğü, d) Yatırım ve İşletmeler\nGenel Müdürlüğü, e) Uluslararası\nOrganizasyonlar ve Dış İlişkiler Genel Müdürlüğü, f) Personel Genel\nMüdürlüğü, g) (Ek:RG-10/1/2019-30651-CK-27/42\nmd.) Hukuk Hizmetleri Genel Müdürlüğü, ğ) Rehberlik ve Denetim\nBaşkanlığı, h) Strateji Geliştirme\nBaşkanlığı, ı) Sosyal İlişkiler ve\nİletişim Dairesi Başkanlığı, i) Destek Hizmetleri\nDairesi Başkanlığı, j) Bilgi İşlem Dairesi\nBaşkanlığı, k) (Mülga:RG-10/1/2019-30651-CK-27/42\nmd.) l) Basın ve Halkla\nİlişkiler Müşavirliği, m) Özel Kalem Müdürlüğü. Gençlik Hizmetleri\nGenel Müdürlüğü MADDE 187 - (1) Gençlik Hizmetleri Genel\nMüdürlüğünün görev ve yetkileri şunlardır: a) Gençlere yönelik\nistismarın ve şiddetin engellenmesi ile gençler arasında her türlü ayrımcılığın\ngiderilmesi amacıyla gerekli tedbirleri almak ve bu hususlarda öneriler\ngeliştirmek, b) Yurtiçi veya\nyurtdışında gençlikle ilgili toplantı, kurs, seminer ve benzeri faaliyetler\ndüzenlemek, düzenlenen faaliyetlere katılmak ve bu faaliyetleri desteklemek, c) Gençlere hizmet veren\ngençlik merkezi ve benzeri tesisler ile gençlik ve izcilik kamplarının\nkurulması ve çalışmasına ilişkin usul ve esasları belirlemek, bunları geliştirici\nve tanıtıcı faaliyetlerde bulunmak, ç) Sosyal hayatın her\nalanına gençliğin etkin katılımını sağlayıcı öneriler geliştirmek, d) Gençlik derneklerinin\ntescil, vize ve aktarma işlemlerini yapmak, e) Gençleri kötü\nalışkanlıklardan koruyacak çalışmalar yapmak ve bu konuda faaliyetler yürütmek, f) Ulusal ve yerel\ndüzeyde gençlik etkinlikleri düzenlemek, g) Gençlik haftası\netkinliklerini düzenlemek, ğ) Gençlik alanında\nfaaliyet gösteren sivil toplum kuruluşları ile kamu kurum ve kuruluşları,\nmahalli idareler ve üniversitelerin ilgili birimleriyle ilişkileri yürütmek, h) Bakan tarafından\nverilen diğer görevleri yapmak. Kredi ve Yurtlar Genel\nMüdürlüğü MADDE 188 - (1) Kredi ve Yurtlar Genel\nMüdürlüğünün görev ve yetkileri şunlardır: a) Yurt ihtiyacını belirlemek,\nyurtların her türlü ihtiyacını temin etmek, yurtların sevk ve idaresini yapmak,\nöğrencilerin iaşe, ibate ve sosyal ihtiyaçlarının karşılanması için yurt\nalanlarında ilgili düzenlemeleri yapmak, b) Yurtlarda barınacak\nöğrencilerin başvuru, değerlendirme, kayıt ve kabulüne ilişkin esasları\nbelirlemek ve uygulamak, yurtlarda kalan öğrencilerin sosyal, sağlık, kültürel\nve eğitim ihtiyaçlarını sağlamak ve ilgili kurumlarla işbirliği yapmak, c) Yurt hizmetlerini\nsınıflandırmak, standartlarını belirlemek ve bunların ücret tarifelerini tespit\netmek, ç) Yurt hizmetinden\nfaydalananlar ile hizmet sunucuları arasında doğabilecek ihtilafların çözümüne\nyönelik usul ve esasları belirlemek, d)\nYurtların ilgili mevzuat düzenlemelerine uygun bir şekilde kullanıma hazır\nbulundurulmasını sağlamak, e)\nYurt ve tesislerde konaklayacaklarla ilgili usul ve esasları belirlemek, ikili\nanlaşmalar gereği eğitim ve öğretim görmek üzere ülkemize gelen diğer ülke\nöğrencilerinin yurtlardan yararlandırılmasına ilişkin işlemleri yürütmek, f) Öğrenci disiplin işlemleri\nile ilgili işlerin mevzuat hükümlerine uygun olarak yürütülmesini sağlamak, g) Öğrencilerin beslenme\nhizmetlerine ilişkin esasları belirleyerek uygulanması için gerekli tedbirleri\nalmak, ğ) Yurt dışında öğrenim\ngören Türk vatandaşı öğrencilerin kredi, burs ve barınma işlemlerini yürütmek, h) Öğrencilerin\ndesteklenmelerine ilişkin politikaların tespiti amacıyla gerekli çalışmaları\nyapmak, ı) Öğrencilere verilecek\nöğrenim kredisi ve burslar ile kredi borcunun tespiti, takibatı ve tahsilâtı\nile kredi teminatına ilişkin usul ve esasları belirlemek, kredi ve burs\nbaşvurularının alınması ve değerlendirilmesi ve ödeme işlemlerinin yapılmasını\nsağlamak, i) Öğrencilere verilmek\nüzere yapılacak bağış ve hibelere ilişkin usul ve esasları belirlemek, burs\nveren kurumlarla koordinasyonu sağlamak, j) İhtiyaç sahibi\nöğrencilere barınma ve beslenme yardımı yapılmasına ilişkin iş ve işlemleri\nyürütmek, k) Vergi muafiyeti\ntanınan vakıflar ve kamu yararına çalışan derneklere ait yükseköğrenim\nyurtlarında barınan öğrencilere yapılacak beslenme ve barınma yardımına ilişkin\nusul ve esasların belirlenmesine ilişkin iş ve işlemleri yapmak, l) 16/8/1961 tarihli ve\n351 sayılı Kanunda Bakanlığa verilen görevleri yerine getirmek, m) Bakan tarafından\nverilen diğer görevleri yapmak. Spor Hizmetleri Genel\nMüdürlüğü MADDE 189 - (1) Spor Hizmetleri Genel\nMüdürlüğünün görev ve yetkileri şunlardır: a) Spor alanında\nuygulanacak temel politikaların tespiti amacıyla gerekli çalışmaları yapmak,\nspor tesisleri ihtiyacını tespit etmek ve planlamak, b) Spor kültürünün\ngeliştirilmesi, yaygınlaştırılması ve özendirilmesini sağlamak ve bu konuda her\ntürlü tedbiri almak, c) Sporcu yetiştirilmesi\nve spora ilgiyi artırmaya yönelik çalışmaları yürütmek, başarılı sporculara ve\nçalıştırıcılarına ayni ve nakdi yardım yapmak veya yapılmasını sağlamak,\nödüllendirmek, uluslararası yarışmalarda Türkiye’yi temsil edip derece alan\nsporculara aylık bağlanması ve Milli Sporcu Belgesi verilmesiyle ilgili iş ve\nişlemleri yürütmek, ç) Engelli bireylerin\nspor yapabilmelerini sağlamak ve yaygınlaştırmak üzere; spor tesislerinin\nengellilerin kullanımına uygun olmasını sağlamak, spor eğitim programları ve\ndestekleyici teknolojiler geliştirmek, gerekli malzemeyi sağlamak, engelli\nbireylere yönelik bilgilendirme ve bilinçlendirme çalışmaları ile yayınlar\nyapmak, spor adamları yetiştirmek, engelli bireylerin spor yapabilmesi\nkonusunda ilgili diğer kuruluşlarla işbirliği yapmak, d) Okul dışı spor\nfaaliyetleri ile diğer spor alanlarında faaliyetler düzenlemek, bunların\ngelişmesini sağlamak, imkânlar ölçüsünde bu faaliyetlere ait araç, gereç ve\nbenzeri ihtiyaçları temin etmek, e) Spor müsabakalarında\nuluslararası kuralların ve her türlü talimatın uygulanmasını sağlamak, f) Okul dönemindeki\nçocuklara yetenek taraması yapılarak, sporcu olabilme potansiyeli taşıyanları\nbelirlemek ve yeteneklerine uygun spor dallarına yönlendirmek, g) Her türlü spor tesisi\nve eğitim merkezlerinin kurulması, işletilmesi ve ad verilmesi ile ilgili iş ve\nişlemleri yürütmek, ğ) Sporcu sağlığının\nkorunması ve geliştirilmesi ile ilgili politikaların tespit edilmesi amacıyla\ngerekli çalışmaları yapmak, bu konuda gerekli tedbirleri almak, sağlık\naraştırma merkezlerinin kurulmasına yönelik iş ve işlemleri yürütmek,\nsporcuların genel sağlık taramalarını yapmak veya yaptırmak, sağlık kayıtlarını\ntutmak, sporcu sağlığını tehdit eden maddelerle mücadele konusunda\nbilgilendirme yapmak ve bu amaçla kurum ve kuruluşları desteklemek, h) Sporcuların\nsigortalanması işlemlerini yapmak veya yaptırmak, ı) Görev alanıyla ilgili\nkonularda ulusal ve uluslararası kuruluşlarla işbirliği yapmak, i) Spor idarecisi,\nçalıştırıcısı, spor elemanları ve hakemlerin eğitilmesini ve yetiştirilmesini\nsağlamak, j) Spor dallarının\nbelirlenmesini tayin ve tespit etmek, spor federasyonlarının kurulmasına ve\nfaaliyetlerinin sona erdirilmesine ilişkin iş ve işlemleri yapmak, k) Bağımsız spor\nfederasyonlarının kuruluş işlemleri ve genel kurulları ile ilgili iş ve\nişlemleri yürütmek, l) Federasyonlara ve spor\nkulüplerine yardım yapmak ve bütçeleri ile ilgili iş ve işlemleri yürütmek, m) Ülkemizde faaliyeti\nolan ancak herhangi bir federasyona bağlı olmayan spor dallarının\nyaygınlaştırılması, faaliyetlerinin düzenlenmesi ve bu spor dallarında\nkulüplerin faaliyette bulunması için gerekli tedbirleri almak, n) Spor federasyonları ve\nkulüplerinin yurtiçi ve yurtdışındaki müsabakalara katılmalarına veya yurtiçi\nve yurtdışında müsabaka düzenlemelerine izin verilmesine ve sonuçlarının\ndeğerlendirilmesine ilişkin iş ve işlemleri yapmak, o) Sporcu, spor kulüpleri\nve spor anonim şirketlerinin sicil, tescil, lisans, vize ve aktarma ile ilgili\niş ve işlemlerini yürütmek ve bu konuda federasyonlarla koordinasyonu sağlamak, ö) Özel spor tesislerinin\nkuruluşuna ilişkin izin, ruhsat ve benzeri hizmetleri yürütmek, standartlarını\nbelirlemek ve bu kuruluşların denetimini yapmak, p) 21/5/1986 tarihli ve\n3289 sayılı Kanunda Bakanlığa verilen görevleri yerine getirmek, r) Bakan tarafından\nverilen diğer görevleri yapmak. Eğitim, Araştırma ve Koordinasyon\nGenel Müdürlüğü MADDE 190 - (1) Eğitim, Araştırma ve Koordinasyon\nGenel Müdürlüğünün görev ve yetkileri şunlardır: a) Gençlere rehberlik ve\ndanışmanlık hizmeti yapmak, eğitim hizmet ve imkânlarını geliştirici\nfaaliyetlerde bulunmak, b) Gençlik veya spor\nalanında proje ve çalışmalar yapmak, bu alanda yapılacak proje ve çalışmaları\ndeğerlendirmek, katılmak, desteklemek, uygulama ve sonuçlarını denetlemek,\ndesteklenecek proje ve çalışmalara ilişkin usul ve esasları belirlemek, c) Gençliğin gelişimine\nkatkı sağlamak amacıyla eğitim ve kültür alanında yapılabilecek faaliyetleri\nplanlamak, eğitim vermek veya verdirmek, kurslar açmak veya açtırmak, uzmanlık\nprogramları, seminer, sempozyum, konferans ve benzeri etkinlikler düzenlemek, ç) Bakanlığın görev\nalanıyla ilgili ulusal ve uluslararası yazılı, görsel ve işitsel yayınlar ile\nfilm, belgesel ve benzeri çalışmalar yapmak, yaptırmak ve bunları takip etmek, d) Yurtiçi ve yurtdışında\ngençlik ve sporla ilgili inceleme ve araştırmalar yapmak veya yaptırmak,\nbunların sonuçlarını ilgili kurum ve kuruluşlarla paylaşmak, e) Bakanlığın görev alanı\nile ilgili tarihi ve kültürel mirasımızı tanıtıcı çalışmalar ile gençlerin\nbilim, sanat ve kültürel alanlara ilgisini artırmaya yönelik faaliyetler\nyürütmek ve bu kapsamda yürütülen faaliyetleri desteklemek, f) Gençlerin gönüllülük\nbilincini artırıcı ve özendirici faaliyetlerde bulunmak, g) Dezavantajlı gençlere\nve gençlerin hareketliliğine yönelik projeleri öncelikli olarak desteklemek, ğ) Görev alanıyla ilgili\nkonularda kurum ve kuruluşlar arasında koordinasyon ve işbirliğini sağlamak, h) Gençliğe sunulan\nhizmet ve imkânlar konusunda gelen talep, öneri ve şikâyetleri değerlendirmek,\nilgili kurumlara iletmek, ı) Bakan tarafından\nverilen diğer görevleri yapmak. Yatırım ve İşletmeler\nGenel Müdürlüğü MADDE 191 - (1) Yatırım ve İşletmeler Genel\nMüdürlüğünün görev ve yetkileri şunlardır: a) Bakanlık veya il\nmüdürlüklerinin taşınmazlarına ilişkin her türlü alım, satım, kira, trampa,\narsa veya kiralama ile kat karşılığı inşaat, sınırlı ayni hak tesisi, takas,\ntahsis, devir, yapma, yaptırma, bakım, onarım ve yenileme işlerini yapmak,\nbunlara ait kontrol, koordinasyon ve mimari proje çalışmalarını yürütmek, saha\nve tesisleri yapmak, yaptırmak, işletmek, kiraya vermek suretiyle toplumun\nistifadesine sunmak, b) Bakanlık veya il\nmüdürlüklerinin gençlik, spor ve yurt hizmetleri için ihtiyaç duyduğu\ntaşınmazların satın alma, kiralama, trampa, sınırlı ayni hak ve benzeri\nhakların tesis edilmesi ile kamulaştırma işlemlerinin yürütülmesini sağlamak, c) Kamu kurum ve kuruluşlarının\ntasarrufunda bulunan tesislerin Bakanlık veya il müdürlüklerine tahsisi veya\nortak kullanımına ilişkin işlemleri yürütmek ve kullanım protokollerini yapmak, ç) Bakanlık veya il\nmüdürlüklerine ait arsa, bina ve tesisleri ile sosyal amaçlara ilişkin diğer\ntesisleri, ilgili birimlerle koordine ederek imar durumu ve uygunluğu yönünden\nincelemek, ihtiyaçlarını tespit etmek, programlamak, takibini yapmak, görevli\nve yetkili kamu kurum ve kuruluşları ile doğrudan yapılacak protokoller\nçerçevesinde inşaat işleri ile ilgili araştırma, proje, taahhüt, finansman ve\nyapım işlemlerini yürütmek, d) Taşınmazların kaydı,\nmuhafazası ve kullanımına ilişkin işlemleri yapmak, e) Bakanlık veya il\nmüdürlüklerine ait tesislerin amacına uygun olarak kullanılması kaydıyla gerçek kişilere veya özel hukuk tüzel kişilerine\ntahsisine veya kiraya verilmesine ilişkin işleri yürütmek, f) Kamu kurumları\narasında taşınmaz ve aynî hak devri ile Bakanlık veya il müdürlüklerine\nyapılacak taşınmaz bağış işlemlerinin yürütülmesinde mevzuata yönelik\ndeğerlendirmeleri, teknik-ekonomik etütleri ve rantabilite hesaplarını yapmak,\nizlemek, her aşamada takip etmek ve yürütmek, g) Ulusal ve uluslararası\nspor organizasyonlarının düzenlenmesi için gerekli olan tesislerin yapımı\nkonusunda yerel yönetimlere ve federasyonlara teknik konularda destek sağlamak, ğ) Ulusal ve uluslararası\nstandartlara uygun veya antrenman amaçlı spor tesisi projelerinin üretilmesi, tasdik edilmesi ve yurt genelinde\nyaygın olarak uygulanmasını sağlayıcı iş ve işlemler yapmak, h) Bakan tarafından\nverilen diğer görevleri yapmak. Uluslararası\nOrganizasyonlar ve Dış İlişkiler Genel Müdürlüğü MADDE 192 - (1) Uluslararası Organizasyonlar ve\nDış İlişkiler Genel Müdürlüğünün görev ve yetkileri şunlardır: a) Bakanlığın faaliyet alanıyla\nilgili uluslararası gelişmeleri takip etmek ve Bakanlığın uluslararası\nilişkilerini yürütmek, b) Uluslararası\norganizasyonların yapılmasında, temas ve münasebetlerinde resmi merci görevi\nyapmak, yurtiçinde ve yurtdışında toplantı, konferans, seminer, organizasyon ve\nbenzeri uluslararası faaliyetleri düzenlemek ve gerekli koordinasyonu sağlamak, c) Uluslararası\nkuruluşlara üyelik, aidat ve benzeri hizmetlerle ilgili maddi yükümlülüklerin\nyerine getirilmesine ilişkin iş ve işlemleri yapmak, ç) Uluslararası\norganizasyonların yapılmasında alım, satım, kiralamaya yönelik usul ve\nesasların belirlenmesi amacıyla çalışmalar yapmak, bu amaçla oluşturulan özel\nhesabın yürütülmesini sağlamak, d) Gençlik ve spor\nalanında uluslararası kuruluşlar ile birlikte yürütülen projeleri ve\nuluslararası değişim programlarını uygulamak ve koordine etmek, e) Bakanlığın görev\nalanına giren konulardaki uluslararası işbirliği ve protokollere ilişkin iş ve\nişlemleri yürütmek, f) Ülkemize gelen konukların\nziyaretleri ile ilgili iş ve işlemleri yapmak, g) Uluslararası\nkuruluşlardan veya diğer ülkelerden doğrudan ya da diğer kurum ve kuruluşlar\naracılığıyla gelen dış kaynaklı proje öneri ve taslaklarının, kurum\npolitikaları doğrultusunda incelenmesi ve değerlendirilmesini sağlamak, ğ) Bakan tarafından\nverilen diğer görevleri yapmak. Personel Genel\nMüdürlüğü MADDE 193 - (1) Personel Genel Müdürlüğünün\ngörev ve yetkileri şunlardır: a) Bakanlığın personel\nplanlaması ile personel sisteminin geliştirilmesi ve performans ölçütlerinin\noluşturulması konusunda çalışmalar yapmak ve tekliflerde bulunmak, b) Bakanlık personelinin\natama, nakil, terfi, emeklilik ve benzeri özlük işlemlerini yürütmek, c) Bakanlık personelinin\neğitim planını hazırlamak, uygulamak ve değerlendirmek, ç) Eğitim faaliyetleri\nile ilgili dokümantasyon, yayım ve arşiv hizmetlerini yürütmek, d) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 193/A - (Ek:RG-10/1/2019-30651-CK-27/43\nmd.) (1) Hukuk Hizmetleri\nGenel Müdürlüğünün görev ve yetkileri şunlardır: a) 26/9/2011 tarihli ve\n659 sayılı Kanun Hükmünde Kararname hükümlerine göre hukuk birimlerine verilen\ngörevleri yapmak, b) Bakan tarafından\nverilen diğer görevleri yapmak. Rehberlik ve Denetim\nBaşkanlığı MADDE 194 - (1) (Değişik cümle:RG-10/1/2019-30651-CK-27/44\nmd.) Rehberlik ve Denetim Başkanlığı, Bakanın emri veya onayı üzerine\naşağıdaki görevleri yapar: a) Bakanlık merkez, taşra\nve yurtdışı teşkilatı ile bağlı kuruluşların, federasyonların ve bunların\ndenetimi altındaki kurum ve kuruluşların personeline rehberlik etmek, b) Bakanlık merkez, taşra\nve yurtdışı teşkilatı ile bağlı kuruluşların, federasyonların ve bunların\ndenetimi altındaki kurum ve kuruluşların faaliyet, işlem ve personeli ile\nilgili usulsüzlükleri önleyici, eğitici ve rehberlik yaklaşımını ön plana\nçıkaran bir anlayışla denetim, araştırma, inceleme ve soruşturmalar yapmak, c) Bakanlığın görev,\nhizmet ve amaçlarını daha iyi gerçekleştirmesi ile mevzuata, stratejik plan ve\nprogramlara uygun çalışmasını temin etmeye yönelik olarak uygulamada görülen\naksaklıklar hakkında önerileri rapor hâlinde sunmak, ç) Bakanlık merkez, taşra\nve yurtdışı teşkilatı ile gerektiğinde bağlı kuruluşların, federasyonların ve\nbunların denetimi altındaki kurum ve kuruluşların performans denetimini yapmak, d) Bakan tarafından\nverilen diğer görevleri yapmak. (2) Başkanlığın görev\nmerkezi Ankara’dır. İhtiyaç halinde Ankara dışında da çalışma merkezleri\nkurulabilir. Strateji Geliştirme\nBaşkanlığı MADDE 195 - (1) Strateji Geliştirme Başkanlığının\ngörev ve yetkileri şunlardır: a) 10/12/2003 tarihli ve\n5018 sayılı Kamu Malî Yönetimi ve Kontrol Kanunu, 22/12/2005 tarihli ve 5436\nsayılı Kamu Malî Yönetimi ve Kontrol Kanunu ile Bazı Kanun ve Kanun Hükmünde\nKararnamelerde Değişiklik Yapılması Hakkında Kanunun 15 inci maddesi, Cumhurbaşkanlığı\nkararnameleri ve diğer mevzuatla malî hizmetler birimlerine verilen görevleri\nyapmak, b) Bakan tarafından\nverilen diğer görevleri yapmak. Sosyal İlişkiler ve\nİletişim Dairesi Başkanlığı MADDE\n196 - (1) Sosyal İlişkiler ve İletişim Dairesi Başkanlığının görev ve\nyetkileri şunlardır: a) Bakanlığın sunduğu\nhizmetler hususunda toplumu bilgilendirmek ve toplumla ilişkilerin\nyürütülmesini sağlamak, b) Bakanlığın faaliyet\nalanında memnuniyeti, tanıtım ve itibarı geliştirici faaliyetleri planlayıp\nuygulamak, c) Bakanlık\nçalışmalarının kamuoyundaki etkilerini inceleyip değerlendirmek, ç) Yazılı, görsel, sosyal\nmedya ve diğer iletişim yolları ile Bakanlıktan beklentilerin tespitine yönelik\nçalışmalar yürütmek, d) Her türlü iletişim\nkanallarından faydalanılarak sosyal sorumluluk, bağımlılıktan kurtulma ve\ngönüllülük konularında farkındalık oluşturulması, sporla sağlıklı yaşam\nbiçiminin yaygınlaştırılması ve bu yolla toplumda davranış değişikliğinin\nsağlanması yönünde faaliyetlerde bulunmak, e) 4982 sayılı Bilgi\nEdinme Hakkı Kanununa göre yapılacak bilgi edinme başvurularını etkin, süratli\nve doğru bir şekilde sonuçlandırmak üzere gerekli tedbirleri almak, f) Bakan tarafından\nverilen diğer görevleri yapmak. Destek Hizmetleri Dairesi\nBaşkanlığı MADDE 197- (1) Destek Hizmetleri Dairesi\nBaşkanlığının görev ve yetkileri şunlardır: a) 5018 sayılı Kanun\nhükümleri çerçevesinde, Bakanlığın satın alma işlerini yürütmek, temizlik,\naydınlatma, ısıtma, onarım, taşıma ve benzeri hizmetleri yapmak veya yaptırmak, b) Bakanlığın\ntaşınırlarına ilişkin işlemleri ilgili mevzuat çerçevesinde yürütmek, c) Genel evrak ve arşiv\nfaaliyetlerini düzenlemek ve yürütmek, ç) Bakan tarafından\nverilen diğer görevleri yapmak. Bilgi İşlem Dairesi\nBaşkanlığı MADDE 198 - (1) Bilgi İşlem Dairesi\nBaşkanlığının görev ve yetkileri şunlardır: a) Bakanlık projelerinin\nBakanlık bilişim altyapısına uygun olarak tasarlanmasını ve uygulanmasını\nsağlamak, teknolojik gelişmeleri takip etmek, bilgi güvenliği ve güvenilirliği konusunun\ngerektirdiği önlemleri almak, politikaları ve ilkeleri belirlemek, kamu bilişim\nstandartlarına uygun çözümler üretmek, b) Bakanlık teşkilatı,\nbağlı ve ilgili kuruluşlar ve taşra teşkilatının bilgi işlem ve otomasyon\nihtiyacını karşılamak ve işletimini sağlamak, Bakanlığın bilgi işlem\nhizmetlerini yürütmek, c) Bakanlığın internet\nsayfaları, elektronik imza ve elektronik belge uygulamaları ile ilgili teknik\nçalışmaları yapmak, ç) Bakanlık hizmetleriyle\nilgili bilgileri toplamak ve ilgili birimlerle işbirliği içinde veri tabanları\noluşturmak, d) Bakanlığın mevcut\nbilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme güvenliğini sağlamak ve bu konularda\ngörev üstlenen personelin bilgi teknolojilerindeki gelişmelere paralel olarak\ndüzenli şekilde hizmet iç eğitim almalarını sağlamak, e) Bakan tarafından\nverilen diğer görevleri yapmak. Hukuk Müşavirliği MADDE 199 –\n(Mülga:RG-10/1/2019-30651-CK-27/45 md.) Basın ve Halkla\nİlişkiler Müşavirliği MADDE 200 - (1) Basın ve Halkla İlişkiler\nMüşavirliğinin görev ve yetkileri şunlardır: a) Bakanlığın basın ve\nhalkla ilişkilerle ilgili faaliyetlerini planlamak ve bu faaliyetlerin\nbelirlenen usul ve ilkelere göre yürütülmesini sağlamak, b) 9/10/2003 tarihli ve\n4982 sayılı Bilgi Edinme Hakkı Kanununa göre yapılacak bilgi edinme\nbaşvurularını etkin, süratli ve doğru bir şekilde sonuçlandırmak üzere gerekli\ntedbirleri almak, c) Bakan tarafından\nverilen diğer görevleri yapmak. Özel Kalem Müdürlüğü MADDE 201- (1) Özel Kalem Müdürlüğünün görev ve\nyetkileri şunlardır: a) Bakanın çalışma\nprogramını düzenlemek, b) Bakanın resmî ve özel\nyazışmalarını, protokol ve tören işlerini düzenlemek ve yürütmek, c) Bakan tarafından\nverilen diğer görevleri yapmak. Taşra teşkilatı MADDE 202 - (1) Bakanlık taşra teşkilatı\nkurmaya yetkilidir. (2) Taşra teşkilatı\ngençlik ve spor il müdürlükleri ile gençlik ve spor ilçe müdürlüklerinden\noluşur. Görevin durumuna veya ihtiyaca göre gençlik ve spor il müdürlüklerine\nbağlı olarak gençlik merkezi, yurt, kamp, sporcu eğitim merkezi müdürlükleri\ngibi ayrı il ve ilçe birimleri de kurulabilir. (3) (Ek:RG-10/1/2019-30651-CK-27/46\nmd.) Gençlik, spor ve yurt hizmetlerini il düzeyinde koordine etmek ve\nyürütmek üzere il müdürlüklerine bağlı olarak Yurt Hizmetleri Müdürlüğü,\nGençlik Hizmetleri Müdürlüğü ve Spor Hizmetleri Müdürlüğü kurulabilir. (Mülga\nikinci cümle:RG-4/10/2024-32682-C.K.-164/2 md.) Yurtdışı teşkilatı MADDE 203 - (1) Bakanlık yurtdışı teşkilatı\nkurmaya yetkilidir. Kadrolar MADDE 204 - (1) Kadroların tespiti, ihdası,\nkullanımı ve iptali ile kadrolara ilişkin diğer hususlar, Genel Kadro ve Usulü\nHakkında Cumhurbaşkanlığı Kararnamesi hükümlerine göre düzenlenir. Uzman istihdamı MADDE 205 - (1) Bakanlıkta, 14/7/1965\ntarihli ve 657 sayılı Kanunun ek 41 inci maddesine göre Gençlik ve Spor Uzmanı\nile Gençlik ve Spor Uzman Yardımcısı istihdam edilebilir. Müfettiş istihdamı MADDE 206- (Başlığı\nile birlikte değişik:RG-10/1/2019-30651-CK-27/47 md.) (1) Bakanlıkta; 375\nsayılı Kanun Hükmünde Kararnamenin ek 24 üncü maddesine göre Müfettiş ve\nMüfettiş Yardımcısı istihdam edilebilir. Görevlendirme MADDE 207 - (1) Bakanlıkta 375 sayılı Kanun\nHükmünde Kararnamenin ek 25 inci maddesine göre geçici personel\ngörevlendirilebilir. Sözleşmeli personel MADDE 208 – (Mülga:RG-26/12/2019-30990-CK-54/1\nmd.) Gençlik merkezleri ile\ngençlik ve izcilik kampları MADDE 209 - (1) Bakanlık ve diğer kamu kurum ve\nkuruluşları, mahalli idareler ile diğer gerçek ve tüzel kişiler tarafından\ngençlik merkezleri ve benzeri tesisler kurulabilir, gençlik ve izcilik kampları\ndüzenlenebilir. Bunların oluşumu ile çalışma usul ve esasları yönetmelikle\nbelirlenir. Çalışma grupları MADDE 210 - (1) Bakanlık, görev alanına giren\nkonularla ilgili olarak çalışmalarda bulunmak üzere diğer bakanlıklar, kamu\nkurum ve kuruluşları, sivil toplum kuruluşları, özel sektör temsilcileri ve\nkonu ile ilgili uzmanların katılımı ile geçici çalışma grupları oluşturabilir. İl ve ilçe düzeyinde\nyapılması gereken iş ve işlemler MADDE 211 - (1) Bakanlığın görev alanıyla\nilgili olarak il ve ilçe düzeyinde yapılması gereken iş ve işlemler Gençlik ve\nSpor İl Müdürlükleri aracılığıyla yürütülür ve bu amaçla Bakanlık bütçesine il\nmüdürlüklerine aktarılmak üzere gerekli ödenek konulur. (2) Bakanlık; merkez ve\ntaşra teşkilatı ile bağlı ve ilgili kuruluşlarınca gençlik, spor, kredi ve\nyurtlara ilişkin yürütülen hizmetleri, belirleyeceği plan ve program dâhilinde\nve mevzuata uygun bir şekilde gerçekleştirilmesini sağlamak ve gözetmek,\ngelişmesini ve yaygınlaşmasını teşvik edici tedbirler almak, bunların uygulama\nve sonuçlarını denetlemekle görevli ve yetkilidir. (3) Yurt, spor tesisi,\nher türlü gençlik ve eğitim tesislerinin yapılması ve işletilmesi ile il\nmüdürlüklerinin mülkiyetlerinde veya tasarruflarında bulunan taşınmazlarla\nilgili satış, kira, trampa, arsa ve kat karşılığı inşaat, sınırlı ayni hak\ntesisi, takas, tahsis, devir ve benzeri işlemler ile bu taşınmazların\nbünyesindeki salon, büfe, kantin, otopark ve benzeri ticari ünitelerin kiralanması,\nişletilmesi veya işlettirilmesi Bakanlığın izni ile yapılır. (4) Bu maddenin\nuygulanmasına ilişkin usul ve esaslar Bakanlıkça çıkarılacak yönetmelikle\nbelirlenir. Sürekli kurullar MADDE 212 - (1) Bakanlıktaki sürekli kurullar\nşunlardır: a) Tahkim Kurulu, b) Sportif Değerlendirme\nve Geliştirme Kurulu, c) Merkez Spor Disiplin\nKurulu, ç) İl Spor Disiplin\nKurulu. (2) Bakanlık ihtiyaç\nhalinde başka disiplin kurulları da oluşturabilir. Birinci ve ikinci fıkrada\nbelirtilen kurulların başkan ve üyelerinin görevlendirilmesi, görev, yetki ve\nsorumlulukları ile çalışma usul ve esasları yönetmelikle belirlenir. Fahri görev MADDE 213 - (1) Kamu personeli, Devlet Memurları\nKanununda belirtilen istihdam şekillerinden birinde istihdam edilip\nedilmediğine bakılmaksızın, gençlik ve spor hizmetlerinde fahri olarak\nçalıştırılabilir. (2) Üniversite öğretim\nüyeleri ile tabipler ve diğer sağlık personeli kurul, komisyon ve\norganizasyonlarda görev alabilirler. (3) Bakanlık teşkilatında\nfahri olarak teknik ve idari görev alınabilir. Fahri göreve, illerdeki atamalar\nvali tarafından, merkez teşkilatındaki atamalar ise Bakanlıkça yapılır. Spor Eğitimi, Sağlık\nve Araştırma Merkezi MADDE 214 - (1) Sporcu, antrenör, monitör, spor\nyöneticisi, hakem yetiştirmek ve araştırmalarda bulunmak amacıyla, Spor Eğitimi\nSağlık ve Araştırma Merkezi kurulur. Türkiye Ulusal Gençlik\nKonseyi MADDE 215 - (1) Bakanlık bünyesinde; gençlerin\nsosyal, ekonomik ve siyasal alanlarda topluma aktif katılımlarını ve kişisel\ngelişimlerini sağlamak, gençlik alanında üretilecek politikalara katkıda\nbulunmak, ulusal ve uluslararası çalışma ve projeler uygulamak, gençler ve\ngençlik alanında faaliyet gösteren organizasyonlar arasında koordinasyona\nyardımcı olmak ve gençlerin karar alma ve uygulanma süreçlerine katılımını\nartırmak amacıyla gençlerin oluşturduğu veya gençlik alanında faaliyette\nbulunan dernekler, vakıflar, federasyonlar, konfederasyonlar, gençlik\nkulüpleri, öğrenci konseyleri, kent konseyi gençlik meclisleri ve benzeri\norganizasyonların üye olabileceği Türkiye Ulusal Gençlik Konseyi kurulur. (2) Konseyin kurulması,\nişleyişi, yönetimi, görevleri ve denetimine ilişkin hükümler ile Konseyin\nçalışma usul ve esasları ve sair hususlar Cumhurbaşkanı tarafından düzenlenir. Koordinasyon ve\nişbirliği MADDE 216 - (1) Milli Eğitim Bakanlığına bağlı\nYaygın ve Örgün Eğitim Kurumları arasındaki yurtiçi spor yarışmaları Bakanlık\nile koordineli olarak yürütülür. Bu kurumlara ait Yurtdışı spor yarışmaları ile\nMilletlerarası İzcilik Faaliyetleri ise Milli Eğitim Bakanlığı ile koordineli\nolarak Bakanlık tarafından yürütülür ve yurtdışında temsil edilir. Olimpik ve paralimpik\nsporcu yetiştirme MADDE 216/A-\n(Ek:RG-6/2/2021-31387-CK-70/5 md.) (1) Bakanlık tarafından,\nher yaz ve kış olimpiyat oyunlarına hazırlanmak amacıyla olimpik ve paralimpik\nspor dallarında 8000 sporcu yetiştirilir. (2) (İptal\nfıkra:Anayasa Mahkemesinin 1/2/2024 tarihli ve E.:2021/38; K.:2024/25 sayılı\nKararı ile) (3) Bu maddenin\nuygulanmasına ilişkin usul ve esaslar, Hazine ve Maliye Bakanlığının görüşü\nalınarak, Bakanlık tarafından çıkarılacak yönetmelikle belirlenir. SEKİZİNCİ\nBÖLÜM Hazine ve\nMaliye Bakanlığı Görev MADDE 217 – (1) Hazine ve Maliye Bakanlığının\ngörev ve yetkileri şunlardır: [86] [87] [88] [89] a)\nMaliye ve ekonomi politikalarının hazırlanmasına yardımcı olmak ve bu politikaları\nuygulamak, b) Genel bütçe\nkapsamındaki kamu idareleri ve özel bütçeli idarelerin hukuk danışmanlığını ve\nmuhakemat hizmetlerini talepleri halinde yerine getirmek, c) Devlet hesaplarını tutmak,\nsaymanlık hizmetlerini yapmak, ç) (Değişik:RG-18/4/2020-31103-CK-60/1\nmd.) Devlet gelirleri politikasının plan, program, genel ekonomik politika\nve stratejiler çerçevesinde oluşturulmasına ilişkin çalışmaların\nkoordinasyonunu sağlamak, uygulamayı izlemek, d) Her türlü gider işlemlerine\nait mevzuatın hazırlanmasına katkı sağlamak, [90] e) Bakanlığın ilgili\nkuruluşlarının işletme ve yatırım programlarını inceleyerek onaylamak ve yıllık\nprogramlara göre faaliyetlerini takip etmek ve denetlemek, f) Suç gelirlerinin\naklanmasının önlenmesine ilişkin usul ve esasları belirlemek, g) Vergi incelemesi ve\ndenetimine ilişkin temel politika ve stratejilerin belirlenmesi amacıyla\nçalışmalar yapmak ve belirlenen politikaların uygulanmasını sağlamak, ğ) (Ek:RG-18/4/2020-31103-CK-60/1\nmd.) Vergi kayıp ve kaçağı ile kayıt dışı ekonomik faaliyetleri tespit\netmek ve bunları önlemek amacıyla risk analizi yapmak, h) Hazine işlemleri, kamu\nfinansmanı, kamu sermayeli kuruluş ve işletmeler ve devlet iştirakleri, ikili\nve çok taraflı dış ekonomik ilişkiler, uluslararası ve bölgesel ekonomik ve\nmali kuruluşlarla ilişkiler, yabancı ülke ve kuruluşlardan borç ve hibe\nalınması ve verilmesi ile ilgili işlemleri yapmak ve\nHazinenin Cumhurbaşkanı kararı ile yurtiçindeki ya da yurtdışındaki şirketlere\niştirak etmesini sağlamak, [91] ı) Ülkenin finansman\npolitikaları çerçevesinde sermaye akımlarına ilişkin düzenleme ve işlemleri\nyapmak, i) Kambiyo rejimine\nilişkin faaliyetleri düzenlemek, uygulamak, uygulamanın izlenmesi ve\ngeliştirilmesine ilişkin esasları tespit etmek. j) (Ek:RG-7/8/2019-30855-CK-43/1\nmd.) Finansal piyasalara ilişkin yurtiçi ve yurtdışı gelişmeleri izlemek,\ndeğerlendirmek, finansal sektörü geliştirici ve finansal istikrarı güçlendirici\nçalışmalar yapmak, k)\nBakanlıkların ve kamu kurum ve kuruluşlarının ekonomi politikalarını\nilgilendiren faaliyetlerine katılım sağlamak, l)\nUluslararası kuruluşlarla iletişim içerisinde çalışarak ileriye dönük\nstratejiler geliştirme amacıyla çalışmalar yapmak ve topluma perspektif\nsağlayan politika önerilerini katılımcı bir yaklaşımla belirleyerek özel kesim\niçin orta ve uzun dönemde belirsizlikleri giderici genel bir yönlendirme\ngörevini yerine getirmek, m) (Ek:\nRG-24/7/2018-30488 - CK-13/27 md.) Cumhurbaşkanı tarafından\nbelirlenen temel hedef, ilke ve amaçlar çerçevesinde kalkınma planı,\nCumhurbaşkanlığı Programı, orta vadeli program, orta vadeli mali plan,\nCumhurbaşkanlığı yıllık programı ile sektörel plan ve programları, ilgili kamu\nidareleri ile Cumhurbaşkanlığı bünyesinde bulunan Politika Kurullarının\ngörüşlerini de almak suretiyle Strateji ve Bütçe Başkanlığı ile müştereken\nhazırlamak ve makro dengelerini oluşturmak. n) (Ek:\nRG-24/7/2018-30488 - CK-13/27 md.) Cumhurbaşkanı tarafından belirlenen\ntemel hedef, ilke ve amaçlar çerçevesinde kalkınma planı, orta vadeli program, orta\nvadeli mali plan, Cumhurbaşkanı yıllık programı ile sektörel plan ve\nprogramların uygulanmasını izlemek, değerlendirmek, gerektiğinde (k) bendinde\nbelirtilen usule uygun olarak değişiklik yapmak veya teklif etmek. o) (Ek:\nRG-24/7/2018-30488 - CK-13/27 md.) Kamu harcamalarında etkinlik, etkililik,\nekonomiklik ve verimlilik sağlamak amacıyla gerekli standartları tespit etmek\nve sınırlamalar koymak; bu hususlarda tüm kamu kurum ve kuruluşları için\nuyulması zorunlu düzenlemeleri yapmak ve tedbirleri almak, alınan tedbirleri\nizlemek ve raporlamak, [92] ö) (Ek:\nRG-24/7/2018-30488 - CK-13/27 md.) Bölgesel, çok taraflı ve ikili kalkınma\nve ekonomik ilişkilerin kalkınma planları ve Cumhurbaşkanlığı yıllık\nprogramlarında belirtilen ilke, hedef ve politikalarla uyumlu ve etkili bir\nşekilde yürütülmesi için gerekli çalışmaları yapmak. p) (Ek:\nRG-24/7/2018-30488 - CK-13/27 md.) Faaliyet alanına giren konularda\nbakanlıklar, kamu kurum ve kuruluşları ile işbirliği ve koordinasyonu sağlamak. r) (Ek:RG-7/8/2019-30855-CK-43/1\nmd.) (Mülga:RG-18/10/2019-30922-CK-47/20 md.) s) Kanunlarla veya\nCumhurbaşkanlığı kararnameleriyle verilen diğer görevleri yapmak. Teşkilat MADDE 218– (1) Hazine ve Maliye Bakanlığı; merkez, taşra ve yurtdışı teşkilatından oluşur. (2) (Ek:RG-12/9/2019-30886-C.K.-45/1 md.) Bakan, gerek gördüğü illerde\ndoğrudan merkeze bağlı olarak temsilcilik, şube veya ofis kurmaya yetkilidir. Hizmet birimleri MADDE 219–\n(Değişik:RG-7/8/2019-30855-CK-43/2 md.) (1) Hazine ve Maliye Bakanlığındaki\nhizmet birimleri şunlardır: [93] [94] a) Başhukuk Müşavirliği\nve Muhakemat Genel Müdürlüğü, b) Kamu Mali Yönetim ve\nDönüşüm Genel Müdürlüğü, c) Muhasebat Genel\nMüdürlüğü, ç) (Ek:RG-18/4/2020-31103-CK-60/2\nmd.) Risk Analizi Genel Müdürlüğü, d) Kamu Finansmanı Genel\nMüdürlüğü, e) (Ek:RG-12/9/2019-30886-C.K.-45/2\nmd.) (Mülga:RG-14/9/2024-32662- CK- 163/7 md.) f) Kamu Sermayeli Kuruluş\nve İşletmeler Genel Müdürlüğü, g) Dış Ekonomik İlişkiler\nGenel Müdürlüğü, ğ)\nFinansal Piyasalar ve Kambiyo Genel Müdürlüğü, h) (Mülga:RG-18/10/2019-30922-CK-47/20 md.) ı)\nEkonomik Programlar ve Araştırmalar Genel Müdürlüğü, i)\nPersonel Genel Müdürlüğü, j)\nBilgi Teknolojileri Genel Müdürlüğü, k)\nTeftiş Başkanlığı, l)\nVergi Denetim Kurulu Başkanlığı, m)\nHazine Kontrolörleri Kurulu Başkanlığı, n) (Mülga:RG-18/10/2019-30922-CK-47/20 md.) o)\nMalî Suçları Araştırma Kurulu Başkanlığı, ö)\nStrateji Geliştirme Başkanlığı, p)\nDestek Hizmetleri Dairesi Başkanlığı, r)\nBasın ve Halkla İlişkiler Müşavirliği, s)\nÖzel Kalem Müdürlüğü. Başhukuk Müşavirliği\nve Muhakemat Genel Müdürlüğü MADDE\n220– (1) Başhukuk Müşavirliği ve Muhakemat Genel Müdürlüğünün görevleri\nşunlardır: [95] a) Bakanlığın ve talep\nhalinde genel bütçe kapsamındaki kamu idareleri ve özel bütçeli idarelerin\nhukuk danışmanlığını ve muhakemat hizmetlerini yapmak, b) Mevzuat taslakları\nhakkında görüş vermek, c) Uyuşmazlıkların sulh\nyoluyla çözümlenmesine ilişkin işlerde mütalaa vermek, ç) Hazinenin\nmülkiyetindeki taşınmazlar ile Devletin hüküm ve tasarrufu altındaki\ntaşınmazların ayn’ıyla ilgili her türlü davaları takip etmek ve icra işlemlerini\nyapmak, d) Gerekli koordinasyonu\nsağlamak suretiyle Bakanlığa veya Hazineye ait her türlü davayı açmak ve takip\netmek, Bakanlık veya Hazine aleyhine açılan her türlü davayı takip etmek ve icra\ntakibini yapmak, e) Hazine alacağı sayılan\nalacaklara ilişkin davaları açmak, takip etmek ve alacakları tahsil etmek, f) Mevzuatında başkaca\nbir takip mercii ve usulü öngörülmeyen alacaklar ile diğer kurumların taraf\nolamayacağı davaları açmak, takip etmek ve alacağı tahsil etmek, g) Avrupa İnsan Hakları\nMahkemesine yapılan başvurulara karşı Devlet adına savunmaların hazırlanması\nçalışmalarına katılmak, dostane çözüm önerilerini değerlendirmek, dostane çözüm\nmütalaaları düzenlemek, Adalet ve Dışişleri Bakanlıklarınca ihtiyaç duyulması\nhalinde oturumlara temsilci göndermek, ğ) Gerekli koordinasyonu\nsağlamak suretiyle yabancı mahkemelerde, uluslararası yargı organlarında ve\nuluslararası tahkim mercilerinde açılan davalarda Bakanlığı temsil etmek, h) (Ek:RG-7/8/2019-30855-CK-43/3\nmd.) Taşra hukuk birimlerinin faaliyetlerini Bakanlık tarafından çıkarılan\nyönetmelik ile belirlenen usul ve esaslar çerçevesinde denetlemek, ı) Bakan tarafından\nverilen diğer görevleri yapmak. (2) Birinci fıkrada\nsayılan görevler Başhukuk Müşaviri ve Muhakemat Genel Müdürü, hukuk\nmüşavirleri, muhakemat müdürleri, müşavir hazine avukatları ve hazine\navukatları tarafından yerine getirilir. (3) (Ek:RG-7/8/2019-30855-CK-43/3\nmd.) Özel kanunlardaki hükümler saklı kalmak kaydıyla münhasıran dava ve\nicrayla ilgili işlerde; Başhukuk Müşaviri ve Muhakemat Genel Müdürü, illerde\nmuhakemat müdürü, ilçelerde ise yetkili hazine avukatı doğrudan yazışma\nyetkisine sahiptir. Hazine avukatı bulunmayan veya görevlendirilemediği\nyerlerde, ilgili daire amirleri de bu yetkiyi kullanabilir. Başhukuk Müşaviri\nve Muhakemat Genel Müdürü ile muhakemat müdürleri sınırlarını açıkça belirlemek\nşartıyla bu yetkisini devredebilir. Kamu Mali Yönetim ve\nDönüşüm Genel Müdürlüğü MADDE 220/A - (Ek:RG-7/8/2019-30855-CK-43/4\nmd.) (1) Kamu Mali Yönetim ve\nDönüşüm Genel Müdürlüğünün görev ve yetkileri şunlardır: a) Cumhurbaşkanı\ntarafından belirlenen temel hedef, ilke ve amaçlar çerçevesinde orta vadeli\nprogram hazırlıklarına katılmak ve orta vadeli mali plan ile sektörel plan ve\nprogramları, ilgili kamu idareleri ile Cumhurbaşkanlığı bünyesinde bulunan\npolitika kurullarının görüşlerini de almak suretiyle Strateji ve Bütçe\nBaşkanlığı ile müştereken hazırlamak ve makro dengelerini oluşturmak, b) Cumhurbaşkanı\ntarafından belirlenen temel hedef, ilke ve amaçlar çerçevesinde orta vadeli\nmali plan ile sektörel plan ve programların uygulanmasını izlemek ve\ndeğerlendirmek, gerektiğinde (a) bendinde belirtilen usule uygun olarak\ndeğişiklik yapmak veya teklif etmek, c) 13 sayılı Strateji ve\nBütçe Başkanlığı Teşkilatı Hakkında Cumhurbaşkanlığı Kararnamesinin 2 nci\nmaddesinin birinci fıkrasının (ö) bendi hariç olmak üzere mezkûr\nCumhurbaşkanlığı Kararnamesinde Bakanlığa verilen görevleri yerine getirmek, ç) Kamu harcamalarında\netkinlik, etkililik, ekonomiklik ve verimlilik sağlamak amacıyla gerekli\nstandartları tespit etmek ve sınırlamalar koymak; bu hususlarda tüm kamu kurum\nve kuruluşları için uyulması zorunlu düzenlemeleri yapmak, tedbirleri almak ve\nuygulamayı izlemek, d) (Ek:RG-3/7/2024-32591-CK-161/2 md.) [96] Kamu harcamalarının gözden geçirilmesine ilişkin ilke, yöntem ve esasları\nbelirlemek, harcamalarda etkinlik ve verimlilik artışı ile tasarruf\nsağlanmasına yönelik öneriler geliştirmek, uygulamayı izlemek ve raporlamak, e) Kamu harcamalarının\nkalkınma planı, orta vadeli program, orta vadeli mali plan ve Cumhurbaşkanlığı\nyıllık programında belirlenen hedefler doğrultusunda maliye politikalarıyla\nuyumlu bir şekilde uygulanmasını teminen gerekli her türlü tedbiri almak, [97] f) Mali yönetim ve iç\nkontrol alanında uluslararası genel kabul görmüş standartlarla uyumlu standart\nve yöntemler belirlemek, mali hizmetler uzman yardımcıları özel yarışma\nsınavları, atama ve yerleştirilme, yetiştirilme, eğitim ve yeterlik sınavlarına\nilişkin faaliyetleri yürütmek, kamu idarelerine eğitim ve rehberlik hizmeti\nvermek, uygulamaları izlemek, belirlenen yöntem ve standartlara uygunluğu\naçısından değerlendirmek, kurumsal ve konsolide raporlar düzenlemek ve\nönerilerde bulunmak, mali yönetim ve iç kontrol uygulamalarının\nuyumlaştırılması ve bilgi paylaşımına yönelik yönetim bilgi sistemleri\noluşturmak, mali hizmetler birim yöneticilerine ve diğer yönetici ve uzmanlara\nyönelik düzenli yıllık bilgilendirme ve değerlendirme toplantıları düzenlemek,\nmali saydamlığın sağlanmasına yönelik uygulamaları izlemek, değerlendirmek ve\nöneriler geliştirmek, g) Harcamaları\netkileyebilecek her türlü mevzuat taslaklarını inceleyerek bunlar hakkında\nBakanlığın görüşünü hazırlamak, ğ) Bakanlığın görev\nalanına giren hususlarda mevzuatta yer alan mali hükümlerin uygulanmasını\nyönlendirmek, bu konuda ortaya çıkabilecek her türlü meseleyi çözmek ve\ntereddütleri gidermek, h) (Değişik:RG-18/4/2020-31103-CK-60/3\nmd.) Devlet gelirleri politikasının plan, program, genel ekonomik politika\nve stratejiler çerçevesinde oluşturulmasına yönelik analizler yapmak, projeler\ngeliştirmek ve bu kapsamda yapılacak çalışmalar ile gelir tahminlerine yönelik\nçalışmaları koordine etmek, ı) Kamu istihdamı ve buna\nilişkin giderlerle ilgili mevzuatın uygulanmasına ilişkin iş ve işlemleri yürütmek\nve uygulamayı izlemek, i) Kamu harcamaları\nkonusunda diğer mevzuat ile Bakanlığa verilen görevleri yapmak, j) Genel ekonomik\npolitika ve stratejiler çerçevesinde kamu alımlarına ilişkin temel politikaları\noluşturmak, k) Kamu kurum ve\nkuruluşlarınca işletilen eğitim ve dinlenme tesisi, misafirhane, çocuk\nbakımevi, kreş, spor tesisi ve benzeri sosyal tesislerden yararlanacak\nolanlardan alınacak bedelleri belirlemek, bu yerlerden elde edilen gelirlerin\nkullanımına ilişkin usul ve esaslar ile bunlara ilişkin düzenlemeleri yapmak, l)\nCumhurbaşkanı onayına sunmak üzere 5/1/1961 tarihli ve 237 sayılı Taşıt Kanunu\nkapsamına dâhil idarelerin taşıt edinimi, kullanımı ve tasfiyesine ilişkin\npolitikalar oluşturmak; uygulamanın yönlendirilmesi hususunda standartlar\ntespit etmek, kamu idareleri için ortak taşıt havuzu ve yönetim sistemi\noluşturmak ve gerekli tedbirleri belirlemek ve bu amaçla uygulamayı izlemek, m) (Mülga:RG-21/4/2021-31461-CK-73/38\nmd.) n) Teşkilat ve görev alanına\ngiren konularda hazine ve maliye uzmanlarına, yönetmelikte belirlenen usul ve\nesaslar çerçevesinde analiz ve inceleme işleri yaptırmak, o) Bakan tarafından\nverilen diğer görevleri yapmak. Muhasebat Genel\nMüdürlüğü [98] MADDE 221 – ( 1) Muhasebat Genel Müdürlüğünün görev\nve yetkileri şunlardır: a) Devlet hesaplarının\nkayıtlarını tutmak, uygulamaları izlemek, dönem sonuçlarını çıkarmak,\ndeğerlendirmek ve yayımlamak, b)\nGenel yönetim kapsamındaki kamu idarelerinin ve bunlara bağlı döner sermayeli\nişletmelerin, Devlet sermayesi ile kurulmuş işletmelerin ve fonların muhasebe\nsistemlerini, gerektiğinde ilgili idarelerle birlikte belirlemek, bu konudaki\nmevzuat düzenlemeleri ile ilgili hazırlıkları yapmak, c) Genel bütçe\nkapsamındaki idareler ve ilgili mevzuatında öngörülen döner sermayeli işletmeler\nile fonlarda; gelirlerin toplanması, giderlerin ödenmesi, değer ve emanetlerin\nalınması, saklanması, ilgililere verilmesi, gönderilmesi ve bunların\nmuhasebeleştirilmesi işlemlerini yapmak üzere saymanlıklar kurmak ve kaldırmak,\nvezneler açmak ve kapamak, sayman mutemetleri görevlendirmek veya\ngörevlendirmeye izin vermek, bu işlemleri yetkisiz bir şekilde yapanlar veya\nyaptıranlar hakkında kanuni takibatta bulunulmasını sağlamak. ç)\nGenel bütçe kapsamındaki idareler ve özel bütçeli idarelere bağlı döner\nsermayeli işletmelerin sermaye kaynaklarına, bütçe ve harcama ilkelerine, mali\nyönetim ve denetimlerine ilişkin esasları düzenlemek, bunların gayri safi\nhasılatı üzerinden genel bütçeye aktarılacak miktarın tespitine esas oranları\nbelirlemek ve uygulamaya yön vermek, bu işletmelerin vergi mükellefiyet ve\nsorumluluğu ile diğer kanuni kesintilere ilişkin yükümlülüklerini tam ve\nzamanında yerine getirip getirmediklerini incelemek ve denetlemek, nakit\nvarlıkları, gelir ve giderleri ile dönem karları üzerinde tasarrufta bulunmak,\nyeni kurulacak döner sermayeli işletmelerin kurulmasına izin vermek, tahsis\nedilecek sermayeyi belirlemek. d)\nSaymanlık hizmetlerine ve Devlet muhasebesine ilişkin olarak doğacak\ntereddütleri gidermek, e)\nGenel bütçe kapsamındaki idarelerin hesaplarına ilişkin Sayıştay ilamları\nhakkında gerektiğinde kanun yollarına başvurmak, f) Devlet muhasebesinin\ngeliştirilmesi, etkin ve verimli bir şekilde uygulanması yönünde araştırmalar\nyapmak veya yaptırmak ve gerekli tedbirleri almak, g) Saymanlıkların ve\nkurumların hesap ve işlemlerini merkezde ve gereken yerlerde incelemek ve\ndenetlemek, ğ) Merkezi yönetim kesin\nhesap kanunu teklifinin hazırlık işlemlerini yürütmek, h) Merkezi yönetim\nkapsamındaki kamu idarelerine bağlı döner sermayeli işletmelerin hesaplarını\nalmak, incelemek, yıl sonlarında sermayelerine eklenecek tutarları belirlemek\nve bunların muhasebe kayıtlarına geçirilmesini sağlamak, gerektiğinde fonların\nve özel bütçeli kuruluşların hesaplarını almak, ı) Kamu kurum ve\nkuruluşlarında hizmetin gereği olarak kullanılan malzeme, ilk ve hammadde,\ndemirbaş, araç ve gereçlerin muhasebeleştirilmesi ve idaresine ait konularda\ndüzenlemeler yapmak, bu konuda doğacak tereddütleri gidermek, i) (Mülga:RG-25/8/2021-31579-CK-83/1\nmd.) j) (Değişik:RG-7/8/2019-30855-CK-43/5\nmd.) Kamu kurum ve kuruluşlarınca işletilen eğitim ve dinlenme tesisi,\nmisafirhane, çocuk bakımevi, kreş, spor tesisi ve benzeri sosyal tesislerden\nelde edilecek gelirlerin muhasebesine ilişkin esas ve usulleri tespit etmek ve\nbuna ilişkin diğer her türlü düzenlemeyi yapmak, k) (Değişik:RG-7/8/2019-30855-CK-43/5\nmd.) Kamu idarelerine ilişkin gelir, gider, ödeme, tahsilat, muhasebe,\nraporlama ve mali istatistik işlemlerinin elektronik ortamda gerçekleştirilmesine\nyönelik süreç ve birlikte işlerlik standartlarını belirlemek; gerekli bilişim\nsistem veya sistemlerinin geliştirilmesini ve işletilmesini sağlamak; bu\nçerçevede oluşan veri, elektronik belge, rapor ve diğer içerikleri Sayıştayın\nerişimine sunmak, l) (Mülga:RG-7/8/2019-30855-CK-43/5\nmd.) m) (Mülga:RG-7/8/2019-30855-CK-43/5\nmd.) n) (Mülga:RG-7/8/2019-30855-CK-43/5\nmd.) o) (Mülga:RG-7/8/2019-30855-CK-43/5\nmd.) ö) (Mülga:RG-7/8/2019-30855-CK-43/5\nmd.) p) (Mülga:RG-7/8/2019-30855-CK-43/5\nmd.) r) Bakan tarafından\nverilen diğer görevleri yapmak. (2) Genel bütçe kapsamındaki\nidareler nezdindeki merkez saymanlıkları, askeri ve mülki tüm nakit\nsaymanlıkları, genel bütçe kapsamındaki idarelerin saymanlıkları, kadroları\nBakanlıkta olan döner sermaye saymanlıkları bu Genel Müdürlüğe bağlıdır. (3)\nMerkez Saymanlık Müdürlükleri, Genel Müdürlüğe doğrudan bağlı olup mevzuatla\nsaymanlara verilen görevler ile Bakan tarafından verilen diğer işleri yapmakla\ngörevlidirler. (4) (Ek:RG-25/8/2021-31579-CK-83/1 md.) Genel Müdürlükte, teşkilat ve görev\nalanına giren konularda teftiş, denetim, soruşturma ve inceleme işleri\nyaptırmak üzere 375 sayılı Kanun Hükmünde Kararnamenin ek 24 üncü maddesi\nuyarınca Muhasebat Kontrolörü ve Stajyer Muhasebat Kontrolörü istihdam edilebilir. Risk Analizi Genel Müdürlüğü MADDE 222- (Başlığı ile\nBirlikte Yeniden Düzenleme:RG-18/4/2020-31103-CK-60/4 md.) (1) Risk Analizi Genel\nMüdürlüğünün görev ve yetkileri şunlardır: a) Vergi kayıp ve kaçağı\nile kayıt dışı ekonomik faaliyetleri araştırmak, bunların önlenmesine yönelik risk\nanaliz ve değerlendirme çalışmalarını gerçekleştirmek, b) Vergi kayıp ve kaçağı\nile kayıt dışı ekonomik faaliyetlerin önlenmesi amacıyla ilgili kamu kurum ve\nkuruluşlarıyla koordinasyonu sağlamak, c) Risk analizi ve değerlendirme\nçalışmalarını, belirlenen plan ve programlar dâhilinde tanımlanan risk\nsenaryoları, veri modellemeleri ve elektronik ortamdaki dâhil olmak üzere\nilgili mevzuatına göre temin edilen her türlü bilgi, belge ve bunlara ilişkin\nher türlü ortamdaki kayıtlar üzerinden çeşitli analiz araçlarını kullanmak\nsuretiyle gerçekleştirmek, ç) Risk analizi ve\ndeğerlendirme çalışmalarına ait sonuçları raporlara bağlayarak gerekli\nönlemlerin alınmasını teminen bu raporları ilgili kamu kurum ve kuruluşları ile\nkamu kurumu niteliğindeki meslek kuruluşlarına iletmek ve bu kurumlarca alınan\nönlemlerin sonuçlarını takip etmek, analiz etmek ve gerek görüldüğünde ilgili\nkurumlar ile paylaşmak, d) Risk analizi ve\ndeğerlendirme çalışmaları için kanunları veya faaliyet konuları gereğince\nekonomik olaylara ilişkin kayıt tutan ilgili kamu kurum ve kuruluşları ile kamu\nkurumu niteliğindeki meslek kuruluşlarının bilgi işlem sistemlerine Bakanlık ve\nilgili Bakanlığın veya kamu kurumu niteliğindeki meslek kuruluşlarının yetkili\norganlarının Kişisel Verilerin Korunması Kanunu ve ilgili diğer mevzuat\nhükümlerine uygun olarak birlikte belirleyeceği usul ve esaslar dâhilinde\nerişim sistemi kurmak, bu kurumlarla birlikte gerekli çalışmaları\nyürütmek, e) Bakan tarafından\nverilen diğer görevleri yapmak. Kamu Finansmanı Genel Müdürlüğü MADDE 223- (1) Kamu Finansmanı Genel\nMüdürlüğünün görev ve yetkileri şunlardır: a) Hazine işlemlerini yürütmek,\nDevlet giderlerinin gerektirdiği nakdi sağlamak, b) Merkezi yönetim bütçesi ile ilgili\nyurtdışı ödemelerini yapmak, iç ödemeler ve dış ödemeler saymanlıkları kurmak\nve yönetmek, c) Devlete ait\npara, kıymetli maden ve değerleri muhafaza etmek, yönetmek ve nemalandırmak, ç) Kamu borç portföyü,\nHazine garantileri ve Hazine alacakları ile ilgili her türlü analiz ve risk\ndeğerlendirmesini yapmak, d) İlgili diğer Bakanlık\nbirimleriyle işbirliği içinde borçlanma politika, ilke ve stratejilerinin\nbelirlenmesi amacıyla çalışmalar yapmak, uzun vadeli ve yıllık borçlanma\nprogramlarını hazırlamak, risk yönetimi kapsamında alınacak tedbirleri tespit\netmek, uygulamayı değerlendirmek ve raporlamak, e) (Mülga:RG-12/9/2019-30886-C.K.-45/3\nmd.) (Yeniden düzenleme:RG-14/9/2024-32662- CK- 163/8 md.) Devletin iç borçlanmasını yürütmek, Devlet tahvili, Hazine\nbonosu ve diğer iç borçlanma senetleri çıkarmak, ihale yöntemi, sürekli satış\nyöntemi ve diğer yöntemlerle satışını yapmak ve yaptırmak, bunların satış\nmiktarlarını, değerlerini ve faizlerini belirlemek, bunlara ilişkin her türlü\nhazırlık, akit ve diğer işlemleri yürütmek, f) (Değişik:RG-12/9/2019-30886-C.K.-45/3\nmd.) Devlet borçlarının yönetimine ilişkin olarak her türlü iç borçlanma ve\ndış borçlanma da dahil olmak üzere ödeme, erken ödeme, kayıt işlemlerini\nyürütmek ve Devletçe verilen faiz ve ikrazata ilişkin işlemleri yapmak, g) Hazinenin iç ve dış\nborç garantisi verdiği konulara ilişkin olarak garantinin yerine getirilmesine\nyönelik ödemeleri borç idaresi altında yapmak ve bu amaçla Devlet Borçları\nSaymanlığı kurmak ve yönetmek, ğ) Borç yönetiminin\nhesabını tutmak, Türkiye'nin dış borç veri tabanını oluşturmak, bu amaçla dış\nborç kütüğü tutmak, muhtelif kanun ve diğer mevzuat çerçevesinde hazine\ngarantisi verilmesi ile ilgili işlemleri yürütmek, gerekli kayıtları tutmak,\ngaranti ve devir şartlarını belirlemek, h) Türk parasının\ndolaşımı ve istikrarını sağlamaya yönelik politikaları Türkiye Cumhuriyet\nMerkez Bankası ile birlikte oluşturmak ve uygulamak, para politikası ile ilgili\nkonularda Hazine ve Türkiye Cumhuriyet Merkez Bankası ilişkisini kurmak, ı) Nakit yönetimini genel\nbütçeye dahil ve özel bütçeli idarelerin, döner sermayeli kuruluşların ve\nfonların ihtiyaçları ve para politikasının genel hedefleri doğrultusunda\nyürütmek, i) Finansman politikaları\nçerçevesinde yerli ve yabancı özel sektörün yatırım ve sermaye faaliyetlerinin\nplan, hedef ve gayelerine uygun bir şekilde yürütülmesini teşvik ve tanzim\nedecek tedbirleri teklif etmek, j) Fonların makro\nekonomik dengeler içindeki yeri ve önemi ile etkilerini değerlendirmek ve bu\nkonuda önerilerde bulunmak, benzeri nitelikteki işlem ve sektörler için birden\nfazla fondan kaynak tahsisini önleyici çalışmalar yapmak ve teklifte bulunmak,\nyeni kurulacak fonlarla ilgili görüş bildirmek, fonların yeniden\nyapılandırılmaları, tasfiye veya birleştirilmelerine ilişkin çalışmaları yapmak\nve bu konuda ilgili kuruluşlar arasında koordinasyonu sağlamak, k) Madeni para ve hatıra\npara basımını planlamak ve bu amaçla Darphane ve Damga Matbaası Genel Müdürlüğü\nile ilişkileri yürütmek, l) (Mülga:RG-7/8/2019-30855-CK-43/7\nmd.) m) (Mülga:RG-7/8/2019-30855-CK-43/7\nmd.) n) (Mülga:RG-7/8/2019-30855-CK-43/7\nmd.) o) (Mülga:RG-7/8/2019-30855-CK-43/7\nmd.) ö) (Ek:RG-14/9/2024-32662-\nCK- 163/8 md.) [99] Türkiye Cumhuriyeti\nadına uluslararası sermaye piyasalarından tahvil ve benzeri enstrümanlarla borçlu\nve garantör sıfatıyla borç almak ve bunlara ilişkin akit ve garanti işlemleri\nile her türlü temas ve müzakereleri yürütmek, p) (Ek:RG-14/9/2024-32662-\nCK- 163/8 md.) Devlet borcu kapsamında ortaya çıkan yükümlülüklerin\nyönetimi amacıyla finansal piyasalarda mevcut finansman ve türev araçlarını\nkullanmak suretiyle her türlü işlemi yapmak, r) (Ek:RG-14/9/2024-32662-\nCK- 163/8 md.) Genel Müdürlüğün görev alanına giren faaliyetlerle ilgili\nolarak, yatırımcı ve kredi derecelendirme kuruluşlarıyla her türlü ilişkiyi\nyürütmek, s) Bakan tarafından\nverilen diğer görevleri yapmak. Borçlanma\nGenel Müdürlüğü MADDE\n223/A- (Ek:RG-12/9/2019-30886-C.K.-45/4\nmd.) (Mülga:RG-14/9/2024-32662- CK- 163/9 md.) Kamu Sermayeli Kuruluş\nve İşletmeler Genel Müdürlüğü MADDE 224- (1) Kamu Sermayeli Kuruluş ve\nİşletmeler Genel Müdürlüğünün görev ve yetkileri şunlardır: a) (Değişik:RG-7/8/2019-30855-CK-43/8\nmd.) Kamu iktisadi teşebbüsleri ve Hazinenin iştirak ettiği şirketler ile\nilgili olarak hazine pay sahipliğinin gerektirdiği her türlü işlemi yapmak, b) Hazine ile kamu\niktisadi teşebbüsleri ilişkisini kurmak, bu kuruluşların yıllık genel yatırım\nve finansman programlarını hazırlamak ve Cumhurbaşkanının onayına\nsunmak, uygulamasını izlemek ve yıl içinde ortaya çıkacak gelişmelere göre\nprogramda gerekli değişiklikleri yapmak, c) Kamu iktisadi\nteşebbüslerinin faaliyetlerinin kanun, Cumhurbaşkanlığı kararnamesi ve\nyönetmelik hükümlerine uygun olarak yürütülmesini takip etmek, ç) Kamu iktisadi\nteşebbüslerinin etkin ve verimli çalışmasını sağlamak veya özelleştirilmelerine\nhazırlık amacıyla küçültülmesini, bölünmesini veya birleştirilmesini, kısmen\nveya tamamen, süreli veya süresiz olarak faaliyetlerinin durdurulmasını,\nkapatılmasını veya tasfiyesini, istihdam yapısının düzenlenmesini, organizasyon\nyapısının değiştirilmesini de kapsayan yeniden yapılandırmaya yönelik olarak\nyetkili organlarca verilen görevlere ilişkin her türlü işlemleri yapmak, d) Hazinenin sermayesinin\nyüzde ellisinden fazlasına sahip olduğu kamu kuruluş ve işletmelerinin faaliyet\ngösterdikleri sektörlere ilişkin politika geliştirme çalışmalarına katkıda\nbulunmak, sermayesinin yarısından fazlası, mahalli idareler dahil kamuya ait\nolan veya faaliyet alanı itibarıyla ticari nitelik taşıyıp Sayıştay\nBaşkanlığınca denetlenen ve kamu kuruluş ve işletmelerinin mali ve mali olmayan\nverilerini toplamak, izlemek ve değerlendirmek, e) Sosyal güvenlik,\nsosyal yardım ve hizmetler, sağlık ve istihdam politikalarının oluşturulmasına\nkatkıda bulunmak, f) Bakan tarafından\nverilen diğer görevleri yapmak. Dış Ekonomik İlişkiler\nGenel Müdürlüğü MADDE\n225 – (1) Dış Ekonomik İlişkiler Genel Müdürlüğünün görev ve yetkileri\nşunlardır: [100] [101] a) Bakanlığın yurtdışı ve\nmilletlerarası veya ikili münasebetlerini yürütmek, b) Bakanlığın görev ve\nfaaliyet alanına giren konularda, Avrupa Birliği ile ilgili hususlarda\nkoordinasyonu sağlamak, bu alanda Cumhurbaşkanının genel politikasını\nuygulamaya yönelik tedbirleri almak, uyum ve uygulama çalışmaları ile ilgili\nişleri yürütmek c) Avrupa Birliği ile ilişkilerin\nkoordinasyonuna katılmak ve bu konuda Bakanlığın görev ve faaliyet alanına\ngiren çalışmaları yapmak, ekonomik ve mali entegrasyona ilişkin politikaların\nbelirlenmesine yardımcı olmak, gümrük birliğinin ekonomik ve mali etkilerini\ndeğerlendirmek, ekonomik ve mali mevzuatın uyumlandırılması çalışmalarını\nyapmak, ç) Bakanlığın yurtdışında\nbulunan görevli birimlerinin faaliyetlerini düzenlemek ve yönetmek, d) 5/7/1969 tarihli ve\n1173 sayılı Milletlerarası Münasebetlerin Yürütülmesi ve Koordinasyonu Hakkında\nKanun hükümleri çerçevesinde; milletlerarası ekonomik işbirliğine taalluk eden\nher türlü dış kamu borçlanmalarının hazırlık, akit, kefalet ve garanti\nişlemlerini yürütmek ve dış kamu borçlarına müncer olacak müzakere ve\nmuhaberatı yapmak, e) Sağlanan dış kamu\nborçlarının ve kültür yardımları dışındaki dış yardımların kullanılmasına, bu\nborç ve dış yardımlara ait mukavele ve anlaşmaların uygulanmasına ilişkin\nolarak ülke içinde ve dışında yapılacak her türlü temas, müzakere ve gerekli\nişlemleri bu konularla ilgili olarak yabancı devlet ve milletlerarası ekonomik\nve mali kuruluşlar ve bunların temsilcilik ve temsilcileriyle mali ve ekonomik\nkonularda temas ve müzakerelerde bulunmak, f) Türkiye Cumhuriyeti\nadına, yabancı devletler, uluslararası ekonomik ve mali kuruluşlar, banka ve\nfonlarda ülkemizi temsil etmek, bu kuruluşlarla ve bunların temsilcilik ve\ntemsilcileri ile ekonomik ve mali konularda temas ve müzakerelerde bulunmak ve\nuluslararası anlaşmaları imzalamak, söz konusu anlaşmalara ilişkin her türlü\nişlemi yürütmek, g) Türkiye’nin yabancı\nülkelere yapacağı yardımlara ilişkin politikaların tespit edilmesi amacıyla\nçalışmalar yapmak ve gerektiğinde bunlara finansal katkıda bulunmak,\nuluslararası mali ve ekonomik kuruluşlara üyelik ve temsil ilişkilerini\ndüzenlemek, bu kuruluşlara katılım paylarını ödemek için her türlü işlemi\nyapmak ve gerektiğinde Devlet adına sermaye katkısını karşılamak için taahhüt\nsenedi vermek, ğ) Uluslararası mali ve\nekonomik kuruluşlar tarafından yürütülen teknik yardımın koordinasyonunu\nyürütmek, yıllık programlar çerçevesinde ödemeler dengesi gerçekleşme ve\ntahminlerini hazırlamak, değerlendirmek ve ekonomik tahliller yapmak, h) (Değişik:RG-12/9/2019-30886-C.K.-45/5\nmd.) Türkiye Cumhuriyeti adına yabancı ülkelerle, bu ülkelerdeki kurum ve\nkuruluşlardan borçlu veya garantör sıfatıyla borç almak ve bunlara ilişkin akit\nve garanti işlemlerini yürütmek, Türkiye Cumhuriyeti adına yabancı ülkeler ve\nbu ülkelerdeki kuruluşlardan hibe almak ve vermek konusuna ilişkin işlemleri\nyürütmek, bu ülkelerle ve bu ülkelerin kurum ve kuruluşları ile ekonomik ve\nmali konulara ilişkin anlaşmalar yapmak, bu işlemlerle ilgili ülke içinde ve\ndışında yapılacak her türlü temas ve müzakereleri yürütmek, esas ve şartları\nbelirlemek, ı) (Mülga:RG-12/9/2019-30886-C.K.-45/5\nmd.) i) (Değişik:RG-7/8/2019-30855-CK-43/9\nmd.) Altyapı projelerinin yerli ve yabancı özel sektör katılımı ile\ngerçekleştirilmesi için, ilgili mevzuat çerçevesinde garanti vermek ve buna\nilişkin işlemler yapmak ve bu projelerle ilgili hazırlık, fizibilite ve akit\nçalışmalarına katılmak, farklı finansman alternatifleri oluşturmaya yönelik\nçalışmalar yürütmek, j) Avrupa Birliği ve\nBirliğin kurum ve kuruluşları ile borç ve hibe sağlanmasına ilişkin her türlü\ntemas ve müzakereleri yürütmek ve bunlara ilişkin anlaşmaları imzalamak,\nBakanlığın görev ve faaliyet alanına giren Avrupa Birliği ile ilgili konularda\ndiğer bakanlık ve kuruluşlarla koordinasyonu sağlamak, k) (Ek:\nRG-24/7/2018-30488 - CK-13/27 md.) Bölgesel, çok taraflı ve\nikili kalkınma ve ekonomik ilişkilerin kalkınma planları ve Cumhurbaşkanlığı yıllık\nprogramlarında belirtilen ilke, hedef ve politikalarla uyumlu ve etkili bir\nşekilde yürütülmesi için gerekli çalışmaları yapmak. l) (Ek:\nRG-24/7/2018-30488 - CK-13/27 md.) Gelişmekte olan ülkelerin kalkınma\nçabalarına yardımcı olmak amacıyla bu ülkelere yönelik teknik yardım\nfaaliyetlerini yürütmek. m) (Ek:\nRG-24/7/2018-30488 - CK-13/27 md.) Gelişmekte olan ülkeler ve özellikle\nİslam ülkeleri arasında ekonomik ve ticari işbirliği amacıyla kurulan\nteşkilatlarla ilgili gerekli çalışmaları yapmak, bu teşkilatların daimi\nnitelikteki kurullarının gerektiğinde sekretarya hizmetlerini yürütmek. n) (Ek:\nRG-24/7/2018-30488 - CK-13/27 md.) Kalkınma alanında ilgili ulusal ve\nuluslararası kuruluşlarla işbirliği program ve projelerini hazırlamak, koordine\netmek ve gerektiğinde yürütmek. o) (Ek:\nRG-24/7/2018-30488 - CK-13/27 md.) Ülke dış politikasını destekleyecek\nşekilde dünya ekonomisi, ülke ekonomileri konularında analitik ve stratejik\nçalışmalar ile politika analizleri yapmak, bu görevlerin gerektirdiği üst düzey\nkoordinasyonu sağlamak. ö) (Ek:\nRG-24/7/2018-30488 - CK-13/27 md.) Ülkemizin kalkınma tecrübelerini, başta\nkomşu ülkeler olmak üzere, işbirliği içinde olunan gelişmekte olan ülkelere\naktarılmasına teknik destek vermek. p) (Ek:RG-7/8/2019-30855-CK-43/9\nmd.) 13 sayılı Cumhurbaşkanlığı Kararnamesinin 2 nci maddesinin birinci\nfıkrasının (ö) bendinde Bakanlığa verilen görevleri yerine getirmek; kamu-özel\nişbirliği projeleri için gerekmesi durumunda ilgili mevzuat çerçevesinde Bakanlık\ntarafından sağlanacak borç üstlenim taahhüdüne ilişkin iş ve işlemleri\nyürütmek, r)\nBakan tarafından verilen diğer görevleri yapmak. Finansal Piyasalar ve\nKambiyo Genel Müdürlüğü MADDE 225/A-\n(Ek:RG-7/8/2019-30855-CK-43/10 md.) (1) Finansal Piyasalar ve\nKambiyo Genel Müdürlüğünün görev ve yetkileri şunlardır: a) Finansal istikrarın\nsürdürülmesi amacıyla sistemik risklerin izlenmesi ve yönetilmesine ilişkin\nkurumsal çerçeveyi güçlendirmek, bu risklere karşı tedbir ve politikaların\ngeliştirilmesine katkı sağlamak, faizsiz finans sektörünün geliştirilmesi için\nilgili kurum ve kuruluşlarla eşgüdüm içerisinde çalışmalar yapmak, finansal\npiyasalardaki yenilikler başta olmak üzere küresel ve yerel gelişmeleri takip\netmek, değerlendirmek ve finansal sektörü geliştirici çalışmalar yapmak, b) Finansal araç ve\npiyasalar ile girişimcilik ekosisteminin geliştirilmesine ve tasarrufların\nartırılmasına ilişkin çalışmalar yürütmek, girişim sermayesi fonları ile üst\nfonlara Bakanlık bütçesinden kaynak aktarılmasına ilişkin usul ve esasları\nbelirlemek, bireysel katılım sermayesine ilişkin yasal altyapı çalışmalarını\nyürütmek, bu uygulamaların gelişmesi ve desteklenmesi amacıyla gerekli\nkoordinasyonu sağlamak ve bu kapsamda diğer iş ve işlemleri yürütmek, c) İşletmelerin finansmana\nerişimini kolaylaştıracak politika ve araçlar geliştirmek ve buna ilişkin\nçalışmalarda bulunmak, bu kapsamda Hazine destekli kredi garanti sistemine\nilişkin çalışmaları yapmak, ç) Kambiyo mevzuatının\nesaslarını ve kambiyo politikalarını belirlemek, mevzuat çalışmalarını yürütmek,\nyapılan iş ve işlemlerin mevzuata uygunluğunu kontrol etmek, uygun olmayan\nişlemler hakkında kanuni takibatta bulunulmasını sağlamak, belirtilen hususlar\nkapsamında istatistik, raporlama, izleme, gözetim, koordinasyon ve diğer\nçalışmaları yapmak, d) Kambiyo\npolitikalarının uygulanması ve finansal piyasalarla ilgili konularda Bakanlık\nile Türkiye Cumhuriyet Merkez Bankası ilişkilerini kurmak, e) Yetkili müesseselerin\nkuruluş, faaliyet, şube açma, yükümlülük ve denetimlerine dair usul ve esasları\ndüzenlemek, bunların gözetim ve koordinasyonunu sağlamak, borsada faaliyet\ngösterecek kıymetli madenler aracı kurumlarının kuruluş ve faaliyet izinlerini\nvermek ile kıymetli madenler aracı kuruluşlarının faaliyet şartlarına ilişkin\nusul ve esasları düzenlemek, bunların gözetim ve koordinasyonunu sağlamak, ham\nelmas konusunda uygulamaya ilişkin iş ve işlemlerle, gözetim, denetim ve diğer\nçalışmaları yapmak, f) Bakanlığın görev alanı\nkapsamındaki finansal düzenleyici ve denetleyici kurum ve kuruluşlar ve\nbankalarla koordinasyonu sağlamak, g) Genel Müdürlüğün görev\nalanı kapsamında; ulusal ve uluslararası kurum ve kuruluşlarla işbirliği\nyapmak, bu kapsamda ulusal ve uluslararası platformlarda temsil, katılım ve\nkoordinasyon görevlerini yürütmek, ğ) Bakan tarafından\nverilen diğer görevleri yapmak. Sigortacılık Genel\nMüdürlüğü MADDE 226 - (Mülga:RG-18/10/2019-30922-CK-47/20\nmd.) Ekonomik Programlar ve\nAraştırmalar Genel Müdürlüğü MADDE 226/A- (Ek:RG-7/8/2019-30855-CK-43/12\nmd.) (1) Ekonomik Programlar\nve Araştırmalar Genel Müdürlüğünün görev ve yetkileri şunlardır: a) Cumhurbaşkanı\ntarafından belirlenen temel hedef, ilke ve amaçlar çerçevesinde kalkınma planı,\nCumhurbaşkanlığı Programı, orta vadeli program ve Cumhurbaşkanlığı yıllık\nprogramını ilgili kamu idareleri ile Cumhurbaşkanlığı bünyesinde bulunan\npolitika kurullarının görüşlerini de almak suretiyle Strateji ve Bütçe\nBaşkanlığı ile müştereken hazırlamak ve makro dengelerini oluşturmak, b) Cumhurbaşkanı\ntarafından belirlenen temel hedef, ilke ve amaçlar çerçevesinde kalkınma planı,\norta vadeli program, Cumhurbaşkanı yıllık programının uygulanmasını izlemek,\ndeğerlendirmek, gerektiğinde (a) bendinde belirtilen usule uygun olarak\ndeğişiklik yapmak veya teklif etmek, c) Orta vadeli programın\nuygulanmasına ilişkin eylem planını izlemek, değerlendirmek, raporlamak ve\neylem planının uygulanmasını takip etmek, ç) Kamu idarelerinin orta\nvadeli program eylem planına konu olabilecek eylem ve proje önerilerini\ndeğerlendirmek ve gerektiği takdirde orta vadeli programa uygun politikalar\nkapsamında gerekli değişikliklerin yapılmasını talep etmek, d) (Değişik:RG-9/6/2022-31861-C.K-102/12\nmd.) 13/10/2010 tarihli ve 6015 sayılı Devlet Desteklerinin İzlenmesi ve\nDenetlenmesi Hakkında Kanun kapsamında Cumhurbaşkanı tarafından verilen\ngörevleri yürütmek, e) (Mülga:RG-9/6/2022-31861-C.K-102/12\nmd.) f) Teşkilat ve görev\nalanına giren konularda hazine ve maliye uzmanlarına, yönetmelikte belirlenen\nusul ve esaslar çerçevesinde analiz ve inceleme işleri yaptırmak, g) Türkiye ekonomisi ve\nküresel ekonomide konjonktürel gelişmeleri izlemek, analiz etmek ve\ndeğerlendirme raporları hazırlamak, ğ) Türkiye ekonomisi ile\nilgili kısa ve orta-uzun vadelerde makroekonomik tahmin ve senaryo analizleri\ngerçekleştirmek, h) Türkiye ekonomisi ve\nküresel ekonomide yapısal, sektörel ve bölgesel eğilimleri izlemek, yapısal\npolitikaların ekonomik ve sosyal etkilerine ilişkin analizler ile\nsürdürülebilirlik, verimlilik, rekabet gücü analizleri gerçekleştirmek, ı) Finansal piyasaları,\nfinansal araçları ve ürünleri takip ederek, gelişmeleri izlemek, analiz etmek\nve değerlendirme raporları hazırlamak, i) Bakan tarafından\nverilen diğer görevleri yapmak. Personel Genel\nMüdürlüğü MADDE 227 – (1) Personel Genel Müdürlüğünün\ngörev ve yetkileri şunlardır: a) (Değişik:RG-7/8/2019-30855-CK-43/13 md.) Bakanlığın personel planlaması ve\npolitikasıyla ilgili çalışmaları yapmak; personel sisteminin geliştirilmesiyle\nilgili tekliflerde bulunmak, performans ve yetkinlik değerlendirme çalışmaları\nyapmak; bu çalışmaları Bakanlık teşkilatıyla bağlı, ilgili veya ilişkili\nkuruluşları koordine ederek uygulamak, b) Bakanlık personelinin\natama, nakil, özlük, emeklilik işleriyle ilgili işleri yapmak, c) Bakanlık kadrolarının\nilgili birimlerinin görüşünü aldıktan sonra dağıtım, tahsis ve tenkisini\nsağlamak, ç) Bakanlık merkez ve\ntaşra teşkilatı ile ilgili eğitim planlarının koordinasyonunu sağlamak,\nBakanlık personeli ile ilgili temel eğitim programlarını düzenlemek ve\nuygulamak, d) Personel hareketleri\nve eğitim faaliyetleri ile ilgili yayım hizmetlerini yürütmek, e) Teşkilat ve görev\nalanına giren işlemleri incelemek ve denetlemek, f) Bakan tarafından\nverilen diğer görevleri yapmak. Bilgi Teknolojileri\nGenel Müdürlüğü MADDE 227/A - (Ek:RG-7/8/2019-30855-CK-43/14\nmd.) (1) Bilgi Teknolojileri\nGenel Müdürlüğünün görev ve yetkileri şunlardır: a) Bakanlığın hedef ve\npolitikaları ile iş modelleri ve yürütülen iş süreçlerine uygun olarak bilişim\nhedeflerini belirlemek, iş planlarını, mali planları ve kaynak planlarını\nhazırlamak, bu hususlarda gerekli bilişim\nstandartlarını tespit etmek, Genel Müdürlüğün iş süreçlerini tasarlamak ve\nyayınlamak, b) Bakanlığın mevcut\nbilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme ve siber güvenliğini sağlamak ve bu\nkonularda görev üstlenen personelin bilgi teknolojilerindeki gelişmelere uygun\nolarak hizmet içi eğitim almalarını sağlamak, c) Güvenlik politikaları\ngeliştirmek, güvenlik katmanları oluşturmak ve bilgi güvenliğini sağlamak, ç) Kurumlar ve birimlerle\nmüşterek yürütülen iş süreçlerinin gerektirdiği ölçüde, geliştirilen ve\nişletilen bilişim çözümlerinin ilgili bilişim sistemleriyle bütünleşik\nçalışmasını sağlamak, d) Genel Müdürlüğün görev\nalanına giren konularda ulusal ve uluslararası kapsamda, sistemler arası çevrim\niçi ve çevrim dışı veri akışını, paylaşımını ve koordinasyonu sağlamak ve buna\nilişkin usul ve esasları belirlemek, e) Bilişim çözümlerinin\nsürdürülebilirliğinin sağlanması için ilgili birimlerle koordinasyon ve\nişbirliği içinde çalışmaları yürütmek ve geliştirilecek iş modelleri ve iş\nsüreçlerine ilişkin her seviyede mevzuat oluşturma çalışmalarına katılmak, f) Kullanıcı hesaplarının\nyönetimini sağlamak, kullanıcı eğitimlerini planlamak ve yürütmek, g) Bilişim çözümlerinin\ngerektirdiği lojistik, idari ve teknik desteği sağlamak, ğ) Bakanlığın internet\nsayfaları, elektronik imza ve elektronik belge uygulamaları ile ilgili teknik\nçalışmaları yapmak, h)\nKamu kurum ve kuruluşları ile yetkili kullanıcılara yönelik bilgilendirme ve\nyönetim araçları geliştirmek, ı)\nBakanlıkça belirlenen eylem planlarında yer alan bilgi teknolojileri ile ilgili\nstratejilerin Bakanlık teşkilatı\nile bağlı, ilgili ve ilişkili kuruluşlar nezdinde koordine ederek uygulanmasını\nsağlamak, i) Bakan tarafından\nverilen diğer görevleri yapmak. Teftiş Başkanlığı MADDE 227/B - (Ek:RG-7/8/2019-30855-CK-43/14\nmd.) (1) (Ek\ncümle:RG-18/4/2020-31103-CK-60/5 md.) Teftiş Başkanlığı, Başkan, Başkan\nYardımcıları ile Hazine ve Maliye Müfettişleri (Hazine ve Maliye Başmüfettişi,\nHazine ve Maliye Müfettişi, Hazine ve Maliye Müfettiş Yardımcısı)’nden oluşur.\nTeftiş Başkanlığı Bakanın emri veya onayı ile Bakan adına aşağıdaki görev ve\nyetkileri kullanır: a) Bakanlık merkez, taşra\nve yurtdışı teşkilatları ile bağlı, ilgili ve ilişkili kuruluşlarının her türlü\nfaaliyet ve işlemleriyle ilgili olarak inceleme, denetim ve soruşturma işlerini\nyürütmek ve bu işlerle ilgili gerekli önlemleri almak veya aldırmak, b) İlgili mevzuatın\nBakanlığa tanıdığı inceleme, denetim ve soruşturma yetkisini Bakanlığın diğer\nhizmet birimlerinin görev alanına girmediği durumlarda kullanmak, c) İç denetim birimi ve\nBakanlığın diğer birimleri tarafından Teftiş Başkanlığına bildirilen konularda\ngerekli inceleme, denetim ve soruşturma faaliyetlerini yürütmek, ç) Bakan tarafından\nverilen diğer görevleri yapmak. (2) Başkanlıkta 375\nsayılı Kanun Hükmünde Kararnamenin ek 24 üncü maddesi uyarınca hazine ve maliye\nmüfettişi ve hazine ve maliye müfettiş yardımcısı istihdam edilebilir. (3) (Değişik:RG-18/4/2020-31103-CK-60/5\nmd.) (İptal fıkra: Anayasa Mahkemesinin 29/12/2022 Tarihli ve E:\n2020/54, K: 2022/165 Sayılı Kararı ile.) (4) Teftiş Başkanlığının\nçalışma usul ve esasları, (İptal ibare: Anayasa Mahkemesi’nin 24/2/2022\ntarihli ve E.: 2019/96, K.: 2022/17 sayılı Kararı ile.) diğer hususlar\nBakanlıkça çıkarılan yönetmelikle belirlenir. Vergi Denetim Kurulu\nBaşkanlığı MADDE 228 – (1) Vergi Denetim Kurulu\nBaşkanlığı, doğrudan Bakana bağlı olarak Başkan, Başkan Yardımcıları ve Daire\nBaşkanları ile Vergi Müfettişleri (Vergi Başmüfettişi, Vergi Müfettişi ve Vergi\nMüfettiş Yardımcısı)’nden oluşur . [102] (2) (Değişik:RG-18/4/2020-31103-CK-60/6\nmd.) Kurula verilen görevlerin yerine getirilmesinde, sektörel ve\nfonksiyonel uzmanlaşma ile işbölümünün sağlanması amacıyla uygun görülen\nyerlerde Bakan onayı ile doğrudan Başkanlığa bağlı olmak üzere aşağıdaki daire\nbaşkanlıkları kurulabilir. a) Denetim Daire\nBaşkanlığı, b) Vergi Kaçakçılığı\nDenetim Daire Başkanlığı, c) Vergi İadeleri Denetim\nDaire Başkanlığı, ç) Sektörel Denetim Daire\nBaşkanlığı. (3) İkinci fıkrada\nbelirtilen daire başkanlıkları, uygun görülen yerlerde ihtiyaca göre birden\nfazla sayıda kurulabilir. [103] (4) Kurulun görev ve\nyetkileri şunlardır: a) 4/1/1961 tarihli ve\n213 sayılı Vergi Usul Kanunu ve diğer gelir kanunları kapsamında vergi\nincelemeleri yapmak, b) Her türlü bilgi, veri\nve istatistiği toplamak suretiyle oluşturulacak Risk Analiz Sistemi üzerinden\nmükelleflerin faaliyetlerini gruplar ve sektörler itibarıyla analiz etmek,\nmukayeseler yapmak ve bu suretle risk alanlarını tespit etmek, c) Vergi yükümlülüklerine\nilişkin ihbar ve şikayetleri değerlendirmek, ç) Vergi incelemelerinde\nGelir İdaresi Başkanlığı ile gerekli eşgüdümü ve işbirliğini sağlamak, d) İnceleme ve denetim\nsonuçlarını izlemek, değerlendirmek ve istatistikler oluşturmak, e) Vergi inceleme ve\ndenetimleri ile raporlamaya ilişkin standart, ilke, yöntem ve teknikleri\ngeliştirmek, inceleme ve denetim rehberleri hazırlamak, vergi incelemesi\nyapmaya yetkili olanların uyacakları etik kuralları belirlemek, f) Performans\ndeğerlendirme sistemi oluşturmak ve Vergi Müfettişlerinin performansını bu\nsisteme göre değerlendirmek, g) Vergi kaçırma ve\nvergiden kaçınma alanındaki gelişmeler ile bunların ortaya çıkarılması ve\nönlenmesine yönelik yöntemler konusunda araştırmalar yapmak, ğ) Vergi mevzuatı ile\nilgili görüş ve önerilerde bulunmak, h) Bakan tarafından\nverilen teftiş, inceleme, denetim ve soruşturmaları yapmak. ı) Bakan tarafından verilen\ndiğer görevleri yapmak. (5) Vergi incelemesine\nyetkili olanlar tarafından yapılacak tam ve sınırlı vergi incelemelerinin\nkapsamı, vergi incelemesine tabi tutulma bakımından birinci sınıf tüccarların\nyıllık iş hacimleri, aktif ve öz sermaye büyüklükleri, bulundukları sektörler\nve inceleme konuları esas alınarak gruplara ayrılması ve yapılacak bu\ngruplamaya bağlı olarak vergi incelemesine alınma bakımından asgari süreler\ngetirilmesi ile bu hususlara dair diğer usul ve esaslar yönetmelikle belirlenir [104] (6) (Ek:RG-18/4/2020-31103-CK-60/6\nmd.) Vergi Müfettişlerinin (Vergi Başmüfettişi,\nVergi Müfettişi ve Vergi Müfettiş Yardımcısı) görev yapacakları daire\nbaşkanlıklarının belirlenmesine ve değiştirilmesine ilişkin usul ve esaslar\nyönetmelikle belirlenir. (7) (Ek:RG-18/4/2020-31103-CK-60/6\nmd.) Vergi inceleme görevlerinin yürütülmesinde uygulama birliğini sağlamak\nve mevzuat hükümlerinin uygulanmasına ilişkin ortaya çıkan tereddütlü hususları\ngidermek amacıyla Vergi Denetim Kurulu Başkanlığına görüş bildirmek üzere\nDanışma Komisyonu kurulabilir. Danışma Komisyonunun oluşturulması ile çalışma\nusul ve esasları yönetmelikle belirlenir. Hazine Kontrolörleri\nKurulu Başkanlığı MADDE 229- (Başlığı\nile Birlikte Değişik:RG-7/8/2019-30855-CK-43/15 md.) (1) Hazine Kontrolörleri\nKurulu Başkanlığının görev ve yetkileri şunlardır: a) Avrupa Birliği\ntarafından Türkiye Cumhuriyetine mali işbirliği çerçevesinde sağlanan fonların\nkullanımı amacı ile oluşturulan tüm yönetim ve kontrol mekanizmalarının\nişlerliği ve etkinliğinin denetimi ile bu kapsamdaki her türlü harcama, gelir,\nmali yükümlülük, muafiyet ve mali tabloların denetimini, Avrupa Birliği ile\nimzalanan anlaşmalara, uluslararası denetim standartlarına ve Kurul Başkanlığınca hazırlanan denetim rehberlerine\nuygun olarak Denetim Otoritesi sıfatıyla yerine getirmek, b) Dış finansmanı\nUluslararası İmar ve Kalkınma Bankası, Birleşmiş Milletler, Uluslararası\nTarımsal Kalkınma Fonu, İslam Kalkınma Bankası ve benzeri uluslararası\nkuruluşlardan sağlanan proje ve faaliyetlere ilişkin olarak ikraz, kredi veya\nhibeyi kullanan kurum ve kuruluşların hesap ve işlemlerinin denetimini ilgili\nanlaşmalar çerçevesinde ve uluslararası genel kabul görmüş denetim\nstandartlarına uygun olarak bağımsız denetçi sıfatı ile yerine getirmek, c) 8/6/1984 tarihli ve\n233 sayılı Kamu İktisadi Teşebbüsleri Hakkında Kanun Hükmünde Kararname\nuyarınca kamu iktisadi teşebbüsleri ile müessese ve bağlı ortaklıklarının\ngörevlendirme bedelinin tespiti ile hazine pay sahipliğinin gerektirdiği\nincelemeleri yapmak, ç) 20/2/1930 tarihli ve\n1567 sayılı Türk Parasının Kıymetini Koruma Hakkında Kanun ve bu Kanuna\ndayanılarak yürürlüğe konulan düzenlemeler kapsamındaki incelemeleri yapmak, d) 28/3/2002 tarihli ve\n4749 sayılı Kamu Finansmanı ve Borç Yönetiminin Düzenlenmesi Hakkında Kanun ve\nbu Kanuna dayanılarak yürürlüğe konulan düzenlemeler kapsamındaki incelemeleri\nyapmak, e) Bireysel katılım\nsermayesine ilişkin incelemeleri yapmak, f) Kurulun görev ve yetki\nalanına giren konularda mevzuat ve uygulama ile ilgili her türlü araştırma ve\ndiğer çalışmaları yapmak, yürütmek, görüş bildirmek ve tekliflerde bulunmak, g) Bakan tarafından\nverilen diğer görevleri yapmak. (2) (Değişik:RG-18/4/2020-31103-CK-60/7 md.) Hazine Kontrolörleri Kurulu\nBaşkanlığı, doğrudan Bakana bağlı olup Kurul Başkanı, Kurul Başkan Yardımcıları\nve Hazine Kontrolörleri (Hazine Başkontrolörleri, Hazine Kontrolörleri ile\nStajyer Hazine Kontrolörleri)’nden oluşur. Bakanlıkta 375 sayılı Kanun Hükmünde\nKararnamenin ek 24 üncü maddesi uyarınca Hazine Kontrolörü ve Stajyer Hazine\nKontrolörü istihdam edilebilir. [105] (3) (Ek:RG-18/4/2020-31103-CK-60/7\nmd.) (İptal fıkra: Anayasa Mahkemesinin 29/12/2022 Tarihli ve E:\n2020/54, K: 2022/165 Sayılı Kararı ile.) Sigorta Denetleme\nKurulu Başkanlığı [106] MADDE 230 - (Mülga:RG-18/10/2019-30922-CK-47/20\nmd.) Malî Suçları Araştırma\nKurulu Başkanlığı MADDE 231 – (Değişik:RG-7/8/2019-30855-CK-43/17\nmd.) (1) Malî Suçları\nAraştırma Kurulu Başkanlığı doğrudan Bakana bağlı olup görev ve yetkileri\nşunlardır: a) Suç gelirlerinin\naklanması ve terörizmin finansmanının önlenmesi amacıyla plan, program,\npolitika, strateji hazırlama ve geliştirme süreçlerine katkıda bulunmak, kurum\nve kuruluşlar arasında ulusal düzeyde risk değerlendirme çalışmaları da dâhil\nolmak üzere koordinasyonu sağlamak, b) Faaliyet alanıyla\nilgili mevzuat çalışmaları yapmak, c) Suç gelirlerinin\naklanmasının, terörizmin finansmanının ve ekonomik güvenliğe yönelik risklerin\nortaya çıkarılması ve önlenmesi kapsamında gelişmeleri izlemek, önlemler\ngeliştirmek, analiz, araştırma ve inceleme yapmak, ç) Suç gelirlerinin\naklanması ve terörizmin finansmanının önlenmesi kapsamında veri toplamak,\nşüpheli işlem bildirimlerini almak, analiz etmek ve bunları kaydetmek,\nistihbarat üretmek, gerekli görüldüğünde üretilen istihbarat ve analiz\nsonuçları hakkında ilgili birimleri bilgilendirmek, d) 11/10/2006 tarihli ve\n5549 sayılı Suç Gelirlerinin Aklanmasının Önlenmesi Hakkında Kanun, ilgili\nmevzuat ve bu Cumhurbaşkanlığı Kararnamesi kapsamına giren hususlar ile ilgili\nolarak analiz, araştırma ve inceleme yapmak veya yaptırmak, e) Aklama veya terörizmin\nfinansmanı suçunun işlendiğine dair ciddi şüphelerin mevcut olması durumunda\nkonuyu ilgili Cumhuriyet savcılığına intikal ettirmek, f) Yapılan analiz,\naraştırma ve inceleme sonucunda aklama ve terörizmin finansmanı suçunun\nişlendiği hususunda olguların varlığının tespiti halinde, 5271 sayılı Ceza\nMuhakemesi Kanunu hükümlerine göre gerekli işlemler yapılmak üzere Cumhuriyet\nbaşsavcılığına suç duyurusunda bulunmak, g) Aklama ve terörizmin\nfinansmanı suçlarına ilişkin olarak Cumhuriyet savcısı, hâkim veya mahkeme\ntarafından intikal ettirilen konuları analiz etmek ve incelemek, ğ) Analiz, araştırma ve\ninceleme sürecinde gerekli hallerde kolluk ve diğer birimlerden kendi görev\nalanlarında inceleme ve araştırma yapılması talebinde bulunmak, h) Suç gelirlerinin\naklanması ve terörizmin finansmanının önlenmesi amacıyla istihbarat ve kolluk\nbirimleri ile işbirliği yapmak ve bilgi alışverişinde bulunmak, ı) Suç gelirlerinin\naklanması ve terörizmin finansmanının önlenmesi kapsamında risk kategorileri\nbelirlemek ve gerekli hallerde yükümlüleri bilgilendirmek, i) 5549 sayılı Kanun ve\nilgili mevzuat kapsamında yükümlülük denetimi yapmak veya yapılmasını sağlamak, j) Yabancı ülke\nkanunlarına göre yükümlülük denetimine yetkili mercilerin, merkezi yurtdışında\nbulunan yükümlülerinin Türkiye’deki birimleri nezdinde yükümlülük denetimi\nyapmasına ve bu kapsamdaki bilgi taleplerinin cevaplandırılmasına karşılıklılık\nilkesi de dikkate alınarak izin vermek, k) Gerekli hallerde\nmerkezi Türkiye’de bulunan yükümlülerin yurtdışındaki birimleri nezdinde\nyükümlülük denetimi yapmak ve bilgi talep etmek, l) Görev alanına giren\nkonularda uluslararası ilişkileri yürütmek, yabancı ülkelerdeki muadil\nkurumlarla görüş ve bilgi alışverişinde bulunmak, bu amaçla uluslararası\nanlaşma niteliğinde olmayan mutabakat muhtırası imzalamak, m) (İptal bent:\nAnayasa Mahkemesi’nin 24/2/2022 tarihli ve E.: 2019/96, K.: 2022/17 sayılı\nKararı ile.) n) Bilgi ve ihtisasına\nihtiyaç duyulması halinde, diğer kamu kurum ve kuruluşlarında çalışanların\nBaşkanlık bünyesinde geçici olarak görevlendirilmelerini talep etmek, o) Kamuoyu duyarlılığını\nve desteğini artırmaya yönelik çalışmalar yapmak, ö) Bakan tarafından\nverilen diğer görevleri yapmak. (2) Başkanlıkça birinci\nfıkranın (ğ) bendine göre kendisinden talepte bulunulan birim, bu talebin\ngereğini ivedi olarak yerine getirmek zorundadır. (3) Başkanlık, görev\nalanına giren konuların araştırılması ve incelenmesini hazine ve maliye\nuzmanları ve uzman yardımcılarının yanı sıra denetim elemanları vasıtasıyla da\nyerine getirir. Görevlendirilecek denetim elemanları Başkanın talebi üzerine\nilgili birim amirinin teklifi ve bağlı veya ilgili bulundukları Bakanın onayı\nile belirlenir. (4) Görevlendirilecek\nhazine ve maliye uzmanları ve uzman yardımcıları ile denetim elemanları görevlendirme\nkonusuna giren hususlarda bilgi ve belge istemeye, araştırma ve inceleme\nyapmaya, uygulamayı takip ve denetlemeye, bu maksatla her türlü evrakın\ntetkikine yetkili olup ayrıca kanunların kendilerine verdiği yetkileri de\nkullanırlar. (5)\nBaşkanlığın görev alanına giren konularda uluslararası bilgi değişimini\nteminen, yabancı ülkelerdeki muadil kurumlarla uluslararası anlaşma niteliğinde\nolmayan mutabakat muhtıraları imzalamaya ve imzalanan mutabakat muhtıralarını\ndeğiştirmeye Malî Suçları Araştırma Kurulu Başkanı yetkilidir. İmzalanacak\nmutabakat muhtıraları ve değişiklikleri Cumhurbaşkanı kararıyla yürürlüğe\ngirer. (6) Başkanlığın görev\nalanıyla ilgili Bakanın onayıyla gerekli görülen illerde temsilcilikler\nkurulabilir. Malî Suçlarla Mücadele\nKoordinasyon Kurulu MADDE 232 –\n(Değişik:RG-7/8/2019-30855-CK-43/18 md.) (1) Suç gelirlerinin\naklanması ve terörizmin finansmanının önlenmesine ilişkin mevzuat taslaklarını\ndeğerlendirmek, kurum ve kuruluşlar arasında uygulamaya ilişkin işbirliğini\nartırmak, bu kapsamda uygulama stratejileri belirlemek ve yönlendirici kararlar\nalmak üzere Malî Suçlarla Mücadele Koordinasyon Kurulu oluşturulmuştur. (2) Koordinasyon Kurulu;\nHazine ve Maliye Bakan Yardımcısı başkanlığında, Milli İstihbarat Teşkilatı\nBaşkan Yardımcısı, Finansal Piyasalar ve Kambiyo Genel Müdürü, Vergi Denetim\nKurulu Başkanı, Malî Suçları Araştırma Kurulu Başkanı, Adalet Bakanlığı Ceza\nİşleri Genel Müdürü, Dışişleri Bakanlığı Araştırma ve Güvenlik İşleri Genel\nMüdürü, Ticaret Bakanlığı Gümrükler Muhafaza Genel Müdürü, Bankacılık Düzenleme\nve Denetleme Kurumu Başkan Yardımcısı ve Emniyet Genel Müdürlüğü Genel Müdür\nYardımcısından oluşur. (3) Gerekli hallerde\nkurum ve kuruluşların temsilcileri, görüş ve bilgilerine başvurulmak üzere\nKoordinasyon Kurulu toplantılarına davet edilebilir. (4) Koordinasyon Kurulu\nyılda en az iki defa toplanır. (5) Koordinasyon\nKurulunun çalışma usul ve esasları Bakanlık tarafından çıkarılan yönetmelikle\nbelirlenir. Strateji\nGeliştirme Başkanlığı MADDE\n233 - (1) Strateji\nGeliştirme Başkanlığının görevleri şunlardır: a) 10/12/2003 tarihli ve 5018 sayılı Kamu Malî Yönetimi\nve Kontrol Kanunu, 22/12/2005 tarihli ve 5436 sayılı Kamu Malî Yönetimi ve\nKontrol Kanunu ile Bazı Kanun ve Kanun Hükmünde Kararnamelerde Değişiklik\nYapılması Hakkında Kanunun 15 inci maddesi, Cumhurbaşkanlığı kararnameleri ve\ndiğer mevzuatla strateji geliştirme ve mali hizmetler birimlerine verilen\ngörevleri yapmak. b)\nBakan tarafından verilen diğer görevleri yapmak. Destek Hizmetleri\nDairesi Başkanlığı MADDE 234 - (1) Destek Hizmetleri Dairesi\nBaşkanlığının görev ve yetkileri şunlardır: a) Bakanlık için gerekli\naraç, gereç ve malzemenin temini ile ilgili hizmetleri yürütmek, b) İhtiyaç duyulan bina\nve arazinin kiralanma, satın alma işlemlerini yürütmek, c) Temizlik, aydınlatma,\nısıtma, bakım, onarım ve taşıma hizmetlerini yapmak, ç) Bakanlığın iç ve dış\nprotokol hizmetlerini yürütmek, d) Bakanlığı ilgilendiren\ntoplantı, brifing ve görüşmeleri düzenlemek, bunlara ait önemli not ve\ntutanakları tutmak ve yaymak, e) Genel evrak, arşiv ve\nhaber merkezinin hizmet ve faaliyetlerini düzenlemek ve yürütmek, f) Bakan tarafından\nverilen diğer görevleri yapmak. Bilgi İşlem Dairesi\nBaşkanlığı MADDE 235– (Mülga:RG-7/8/2019-30855-CK-43/19\nmd.) Basın ve Halkla\nİlişkiler Müşavirliği MADDE 236 – (1) Bakanlıkta basın ve halkla\nilişkilerle ilgili faaliyetleri planlamak ve bu faaliyetlerin belirlenecek usul\nve ilkelere göre yürütülmesini sağlamak üzere Basın ve Halkla İlişkiler\nMüşavirliği teşkil edilebilir. Özel Kalem Müdürlüğü MADDE 237 – (1) Özel Kalem Müdürlüğünün\ngörevleri şunlardır: a) Bakanın resmi ve özel\nyazışmalarını yürütmek, b) Bakanın her türlü\nprotokol ve tören işlerini düzenlemek ve yürütmek, c) Bakanın ziyaret,\ndavet, karşılama, uğurlama, ağırlama, milli ve dini bayramlarla ilgili\nhizmetlerini düzenlemek, yürütmek ve diğer kuruluşlarla koordine etmek, ç) Bakan tarafından\nverilen diğer görevleri yapmak. Vergi Konseyi MADDE 238 – (1) Bakanlığa vergi\npolitikalarının oluşturulması ve uygulanması ile ilgili olarak görüş bildirmek\nve bu konularda araştırma ve çalışmalar yapmak üzere Vergi Konseyi kurulur.\nVergi Konseyi bir danışma organıdır. (2) Vergi Konseyinin\noluşumu, üyelerin seçimi, görevlendirilmesi ve görev süreleri ile çalışma usul\nve esasları yönetmelikle düzenlenir. (3) (Mülga:RG-4/10/2024-32682-C.K.-164/2\nmd.) Mükellef\nHakları Kurulu MADDE\n238/A- (Ek:RG-18/4/2020-31103-CK-60/8 md.) (1) Mükellef\nhaklarının korunmasına yönelik temel ilke ve kuralları belirlemek, bu ilke ve\nkuralların benimsenmesi ve uygulanmasını sağlamak, mükellef haklarına yönelik\nbaşvuruları değerlendirmek ve Bakanlığa önerilerde bulunmak üzere Mükellef\nHakları Kurulu kurulur. (2) Mükellef\nHakları Kurulunun oluşumu, üyelerin seçimi, görevlendirilmesi ve görev süreleri\nile çalışma usul ve esasları yönetmelikle düzenlenir. (3) (İptal birinci ve ikinci cümle:\nAnayasa Mahkemesinin 29/12/2022 Tarihli ve E: 2020/54, K: 2022/165 Sayılı\nKararı ile.) Bu şekilde elde edilen bilgilerden vergi mahremiyeti kapsamında\nolanların gizliliğine uyulur. Kurulun Başkan ve üyeleri ile Kurulda\ngörevlendirilen personel, görevlerini yerine getirmeleri sırasında edindikleri,\nkamuya, ilgililere ve üçüncü kişilere ait gizlilik taşıyan bilgileri, kişisel\nverileri, ticari sırları ve bunlara ait belgeleri, bu konuda mevzuat gereği\nyetkili kılınan mercilerden başkasına açıklayamaz, kendilerinin veya üçüncü\nkişilerin yararına kullanamaz. Bu yükümlülük görevden ayrılmalarından sonra da\ndevam eder. (4) (İptal fıkra: Anayasa Mahkemesinin\n29/12/2022 Tarihli ve E: 2020/54, K: 2022/165 Sayılı Kararı ile.) Taşra teşkilatı MADDE 239- (Değişik:RG-3/7/2024-32591-CK-161/3 md.) (1) Bakanlığın taşra teşkilatı, muhasebat ve muhakemat birimlerinden\noluşur. Bu birimler görevlerini, Gelir İdaresi Başkanlığı taşra teşkilatı amiri\nolan defterdara bağlı çalışarak yürütür. Defterdar, bulunduğu\nilde Bakanlığın en büyük memuru ve il ve bağlı ilçeler teşkilatının\namiri sıfatını haizdir. Yurtdışı teşkilatı MADDE 240 – (1) Bakanlık yurtdışı teşkilatı kurmaya yetkilidir. Uzman ve Denetmen İstihdamı (Değişik başlık:RG-25/8/2021-31579-CK-83/2\nmd.) MADDE 241 –\n(1) Bakanlık merkez teşkilatında 657 sayılı Kanunun ek 41 inci maddesine\ngöre Hazine ve Maliye Uzmanı ile Hazine ve Maliye Uzman Yardımcısı; taşra\nteşkilatında aynı Kanunun ek 44 üncü maddesine göre Muhasebe Uzmanı ve Muhasebe\nUzman Yardımcısı ile 375 sayılı Kanun Hükmünde Kararnamenin ek 24 üncü maddesi\nuyarınca doğrudan defterdara bağlı Muhasebe Denetmeni ve Muhasebe Denetmen\nYardımcısı istihdam edebilir . [107] [108] (2) (Mülga:RG-25/8/2021-31579-CK-83/2\nmd.) (3) (Mülga:RG-4/10/2024-32682-C.K.-164/2 md.) (4) (Ek:RG-25/8/2021-31579-CK-83/2 md.) (Mülga:RG-4/10/2024-32682-C.K.-164/2\nmd.) Kadrolar MADDE 242 - (1) Kadroların tespiti, ihdası,\nkullanımı ve iptali ile kadrolara ilişkin diğer hususlar, Genel Kadro ve Usulü\nHakkında Cumhurbaşkanlığı Kararnamesi hükümlerine göre düzenlenir. Defterdar MADDE 243 – (Mülga:RG-3/7/2024-32591-CK-161/5 md.) Deftardarlık Birimleri MADDE 244 – (Mülga:RG-3/7/2024-32591-CK-161/6 md.) Muhasebat Birimleri MADDE\n245 – ( 1) Muhasebat birimleri, muhasebe müdürlükleri, saymanlık\nmüdürlükleri ve malmüdürlüklerinden oluşur. Muhasebe\nMüdürlükleri MADDE\n246 – (1) Muhasebe müdürlükleri, ildeki veya Bakanlığın görevlendirilmesi\nhalinde il dışındaki genel bütçeli dairelerin saymanlık hizmetlerini\nyürütürler. Ayrıca, görev alanları içindeki her tür saymanlığın Bakanlığa\ngöndereceği dönem sonu ve diğer hesap bilgilerini toplar, kontrol ederek\nbelirlenen usul ve esaslara göre merkeze gönderirler; saymanlıklar arasında\nkoordinasyonu ve uygulama birliğini sağlamak üzere defterdar adına belirlenecek\ngörüş ve önerileri hazırlarlar. (2)\nMuhasebe müdürlüğünde bir müdürün yönetimi altında yeterli sayıda müdür\nyardımcısı, muhasebe uzmanı ile şef ve diğer personel çalıştırılır. [109] Saymanlık\nMüdürlükleri [110] MADDE\n247– (1) Saymanlık müdürlükleri, bulundukları yerde bölge müdürlüğü ve\nbaşmüdürlük şeklinde örgütlenmiş olan daireler ile askeri birimlerin ve diğer\ndairelerin saymanlık hizmetlerini ve Bakanlıkça verilen diğer görevleri yerine\ngetirirler. Kadroları Hazine ve Maliye Bakanlığına ait olan döner sermaye\nsaymanlıkları da bulundukları illerdeki defterdara bağlıdırlar. (2)\nSaymanlık müdürlüğünde, bir müdürün yönetimi altında yeterli sayıda müdür\nyardımcısı, muhasebe uzmanı ile şef ve diğer personel çalıştırılır. Malmüdürlükleri MADDE\n248 – (1) Malmüdürlüğü, vezne ve muhasebe servisleri ile gereken yerlerde\ntahakkuk, tahsilat ve Hazine avukatlığı servislerinden oluşur. İş hacminin\ngerektirdiği malmüdürlüklerinde yeterli sayıda saymanlık müdür yardımcısı, muhasebe\nuzmanı ile şef ve diğer personel çalıştırılabilir. [111] (2)\nMalmüdürü, Bakanlığın ilçe teşkilatının amiri olup işlemlerin mevzuata uygun\nolarak yürütülmesini sağlar. Vezne ve muhasebe servislerinin dışındaki servislerin\nbaşında bulunan memurlar işlerin kanuna uygun olarak yürütülmesinden birinci\nderecede sorumludurlar. Muhakemat Birimleri MADDE 249 – (1) Muhakemat birimleri, muhakemat\nmüdürlükleri ve müdürlük olmayan yerlerde Hazine avukatlığı servisinden oluşur. (2) Başhukuk Müşavirliği\nve Muhakemat Genel Müdürlüğünün görevlerinin il ve ilçeye ilişkin olanlarını\nmuhakemat müdürlükleri ve Hazine avukatlıkları yürütür. Personel Müdürlükleri MADDE 250 – (Mülga:RG-3/7/2024-32591-CK-161/10\nmd.) Döner sermaye MADDE 251 -\n(1) Döner sermayenin gelirleri, Bakanlığın bütçesine bu amaçla konulan\nödenekler, basım, yayım, bilgisayar işletmesinden ve diğer faaliyetlerden elde\nedilen gelirlerden meydana gelir. Döner Sermaye İşletmesi faaliyetinin\ngerektirdiği giderler, döner sermaye işletmesinin gelirinden karşılanır. Dönem\nsonu gelir fazlası bütçeye irad kaydedilir. Döner sermaye işletmesinin faaliyet\nalanları, gelir kaynakları, mali işlemleri, harcama usul ve esasları ile\nyönetimine ilişkin diğer hususlar yönetmelikle düzenlenir. Sözleşme ile\naraştırma, etüt ve proje yaptırma MADDE 252 – (1) Bakanlıkta 375 sayılı\nKanun hükmünde Kararnamenin ek 26 ncı maddesi uyarınca sözleşme ile yerli veya\nyabancı personel çalıştırılabilir. Bireysel\nKatılım Sermayesi MADDE\n253 – (1) Yüksek\nrisk içermesi nedeniyle finansmana erişimde sıkıntı yaşayan başlangıç veya\nbüyüme aşamasındaki girişimler için finansal bir araç olan bireysel katılım\nsermayesinin desteklenmesine, bireysel katılım yatırımcılarının ve bu maddeye\ntabi kişi, kurum ve kuruluşların faaliyetlerinin izlenmesine, denetlenmesine ve\nsona ermesine ilişkin olarak Bakanlık; a) Kişisel varlıklarını\nve/veya tecrübe ve birikimlerini başlangıç veya büyüme aşamasındaki girişimlere\naktaran gerçek kişi bireysel katılım yatırımcılarının kapsamını belirlemeye,\nvergi dâhil kamu tarafından sağlanan her türlü menfaati ifade eden Devlet\ndesteklerinden yararlanması amacıyla bireysel katılım yatırımcılarına lisans\nvermeye ve verilen lisansı iptal etmeye, b) Bu kapsamda,\ngirişimcilerin bireysel katılım yatırımcıları ile bir araya geldiği bireysel\nkatılım yatırımcıları tarafından kurulan bireysel katılım yatırımcısı ağlarını\nakredite etmeye, c) Lisans sahibi\nyatırımcıları ve akredite olmuş bireysel katılım yatırımcısı ağlarını izlemeye\nve denetlemeye, akredite olmuş bu ağlarla bireysel katılım yatırımcılarının\nizlenmesi ve denetlenmesi amacıyla işbirliği yapmaya, ç) Devlet desteğinden\nyararlanacak bireysel katılım yatırımcılarının bu kapsamda sermaye aktardıkları\nanonim şirketlerdeki iştiraklerinin asgari ve azami tutarları ile oranlarını\nbelirlemeye ve bu şirketlerin tabi olacağı hususları düzenlemeye, d) Bu maddenin\nuygulanmasında Devlet desteği kapsamına giren sektörleri ve/veya faaliyetleri\nbelirlemeye, e) Bireysel katılım\nsermayesini desteklemek ve geliştirmek amacıyla düzenleme yapmaya, yetkilidir. (2) Bireysel katılım\nyatırımcıları olarak faaliyette bulunan gerçek kişilerin iştirak yatırımlarının\nvergi desteklerinden yararlanabilmesi için gerekli usul ve esaslar Hazine ve\nMaliye Bakanlığı tarafından belirlenir. GEÇİCİ MADDE 1 - (Ek:RG-18/4/2020-31103-CK-60/9\nmd.) (1) Bu Cumhurbaşkanlığı\nKararnamesinin 228 inci maddesinde belirtilen daire başkanlıklarının kurulacağı\ntarihe kadar, daha önce bu görevleri yürütmekte olan grup başkanlıkları\nfaaliyetlerine devam eder. Söz konusu daire başkanlıklarının kurulduğu tarih\nitibarıyla, Küçük ve Orta Ölçekli Mükellefler Grup Başkanlıklarında görev\nyapanlar Denetim Daire Başkanlıklarında; Büyük Ölçekli Mükellefler Grup Başkanlığı,\nOrganize Vergi Kaçakçılığı ile Mücadele Grup Başkanlığı ve Örtülü Sermaye,\nTransfer Fiyatlandırması ve Yurtdışı Kazançlar Grup Başkanlığında görev\nyapanlar Vergi Kaçakçılığı Denetim Daire Başkanlığı, Vergi İadeleri Denetim\nDaire Başkanlığı ve Sektörel Denetim Daire Başkanlıklarında Vergi Denetim\nKurulu Başkanlığınca görevlendirilir. (2) Vergi Müfettişlerinin\ngörev yapacağı daire başkanlıklarının belirlenmesi ve değiştirilmesine ilişkin\nbu Cumhurbaşkanlığı Kararnamesinin 228 inci maddesinin altıncı fıkrasında yer\nalan hükmün uygulanması ile ilgili yönetmelik yürürlüğe girinceye kadar Vergi\nDenetim Kurulu Başkanlığı, Denetim Daire Başkanlığında görev yapan Vergi\nMüfettişlerini ihtiyaç duyulan denetim kapasitesine göre anılan maddenin ikinci fıkrasında sayılan diğer daire başkanlıklarında\ngörevlendirmeye yetkilidir. (3) Bu Cumhurbaşkanlığı\nKararnamesinin 228 inci maddesinde belirtilen yönetmelikler en geç bir yıl\niçerisinde yürürlüğe konulur. Bu yönetmelikler yürürlüğe konuluncaya kadar,\nmevcut düzenlemelerin anılan maddeye aykırı olmayan hükümlerinin uygulanmasına\ndevam olunur. (4) Mevzuatta Vergi\nDenetim Kurulu Başkanlığına ilişkin; grup başkanlıklarına yapılan atıflar daire\nbaşkanlıklarına, grup başkanına yapılan atıflar daire başkanına yapılmış sayılır. GEÇİCİ MADDE 2 - (Ek:RG-25/8/2021-31579-CK-83/4\nmd.) (1) (İptal fıkra:Anayasa\nMahkemesinin 26/7/2023 tarihli ve E.:2021/115; K.:2023/133 sayılı Kararı ile) (2) (İptal fıkra:Anayasa\nMahkemesinin 26/7/2023 tarihli ve E.:2021/115; K.:2023/133 sayılı Kararı ile) (3) (İptal fıkra:Anayasa\nMahkemesinin 26/7/2023 tarihli ve E.:2021/115; K.:2023/133 sayılı Kararı ile) GEÇİCİ MADDE 3- (Ek:RG-3/7/2024-32591-CK-161/11 md.) (1) Bu maddenin yürürlüğe girdiği\ntarihte; a) Bakanlığın taşra teşkilatı olan\ndefterdarlıklar kapatılmıştır. b) Mülga defterdarlıklarda görevli\ndefterdarların görevi başka bir işleme gerek kalmaksızın sona erer. c) Mülga defterdarlık birimlerinin her\ntürlü taşınırları, araç, gereç, malzemeleri, demirbaşları, yazılı ve elektronik\nortamdaki her türlü kayıtları ve dokümanları bu birimlerce kullanılmaya devam\neder. Mülga defterdarlık birimlerinin taşıtları, borç ve alacakları ile hak ve\nyükümlülükleri Gelir İdaresi Başkanlığına bağlı defterdarlıklara başkaca bir\nişleme gerek kalmaksızın devredilmiş sayılır. ç) Mülga defterdarlıklar tarafından\nkullanılmakta olan taşınmazlar Gelir İdaresi Başkanlığına\nbağlı defterdarlıklara başkaca bir işleme gerek kalmaksızın tahsis edilmiş\nsayılır. d) Mülga defterdarlık birimlerinde kullanılan\nve Bakanlığın ilgili birimlerince işletilen bilgisayar yazılım, donanım ve\nişletim sistemleri, Bakanlığın ilgili birimlerince işletilmeye devam edilir. e) Bakanlığın taşra teşkilatı kadro ve\npozisyonlarında bulunanlardan mülga defterdarlıklarda istihdam edilenlerin\nBakanlık taşra teşkilatı ile Gelir İdaresi Başkanlığına bağlı defterdarlıkların\nkadro ve pozisyonlarına atanmaları hakkında 375 sayılı Kanun Hükmünde\nKararnamenin ek 33 üncü maddesi hükümleri uygulanır. (2) Mevzuatta görev, yetki ve sorumluluk\nyönüyle; defterdarlığa ve defterdar yardımcılığına yapılmış atıflar Gelir\nİdaresi Başkanlığına bağlı defterdarlığa; defterdara ve defterdar yardımcısına\nyapılmış atıflar Gelir İdaresi Başkanlığına bağlı defterdara; personel\nmüdürlüğüne, personel müdürüne ve personel müdür yardımcısına yapılmış atıflar\nsırasıyla Gelir İdaresi Başkanlığı taşra teşkilatındaki ilgili müdürlüğe,\nmüdüre, müdür yardımcısına; defterdarlık uzmanına ve defterdarlık uzman\nyardımcısına yapılan atıflar sırasıyla muhasebe uzmanına ve muhasebe uzman\nyardımcısına yapılmış sayılır. (3) Bu maddenin uygulanmasına ilişkin\nhususlarda ortaya çıkabilecek tereddütleri gidermeye, sorunları çözmeye ve\nuygulamayı yönlendirmeye Bakan yetkilidir. GEÇİCİ MADDE 4- (Ek:RG-14/9/2024-32662- CK- 163/10\nmd.) (1) Bu maddenin yürürlüğe\ngirdiği tarihte mülga Borçlanma Genel Müdürlüğünde Borçlanma Genel Müdürü ve\nGenel Müdür Yardımcısı kadrolarında bulunanların görevleri başkaca bir işleme\ngerek kalmaksızın sona erer. DOKUZUNCU BÖLÜM İçişleri Bakanlığı Görev MADDE 254 – (1) İçişleri Bakanlığının görev ve yetkileri şunlardır: a) Bakanlığa bağlı iç\ngüvenlik kuruluşlarını idare etmek suretiyle ülkesi ve milleti ile bölünmez\nbütünlüğünü, yurdun iç güvenliğini ve asayişini, kamu düzenini ve genel ahlakı,\nAnayasada yazılı hak ve hürriyetleri korumak, b) Sınır, kıyı ve\nkarasularımızın muhafaza ve emniyetini sağlamak, c) Karayollarında trafik\ndüzenini sağlamak ve denetlemek, ç) Suç işlenmesini\nönlemek, suçluları takip etmek ve yakalamak, d) Her türlü kaçakçılığı\nmen ve takip etmek, e) Yurdun iç\npolitikasına, il ve ilçelerin genel ve özel durumları ile ilgili\ndeğerlendirmeler yapmak ve Cumhurbaşkanına tekliflerde bulunmak, f) (İptal bent:\nAnayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile.) g) Nüfus ve vatandaşlık\nhizmetlerini yürütmek, ğ) Pasaport hizmetlerini\nyürütmek, h)\nKanunlarla veya Cumhurbaşkanlığı kararnameleriyle verilen diğer\ngörevleri yapmak. Teşkilat MADDE 255 – (1) İçişleri Bakanlığı; merkez, taşra ve yurtdışı teşkilatından oluşur. Hizmet birimleri MADDE 256 –\n(1) Bakanlığın hizmet birimleri şunlardır: [112] [113] [114] [115] a) İller İdaresi Genel\nMüdürlüğü, b) Nüfus ve Vatandaşlık\nİşleri Genel Müdürlüğü, c) Personel Genel\nMüdürlüğü, ç) (Ek:RG-10/1/2019-30651-CK-27/48\nmd.) Hukuk Hizmetleri Genel Müdürlüğü, d) (Ek:RG-30/6/2021-31527-CK-75/1 md.) Bilgi Teknolojileri Genel Müdürlüğü, e) Teftiş Kurulu\nBaşkanlığı, f)\nStrateji Geliştirme Başkanlığı, g)\nKaçakçılık İstihbarat, Harekat ve Bilgi Toplama Dairesi Başkanlığı, ğ) (Değişik: RG-13/9/2018-30534\n- CK-17/1 md.) Sivil Toplumla İlişkiler Genel Müdürlüğü, h) (Ek:RG-18/4/2019-30749-C.K.-32/1 md.) Güvenlik\nve Acil Durumlar Koordinasyon Merkezi, ı)\nAvrupa Birliği ve Dış İlişkiler Dairesi Başkanlığı, i) Eğitim Dairesi\nBaşkanlığı, j) Destek Hizmetleri\nDairesi Başkanlığı, k) (Mülga:RG-30/6/2021-31527-CK-75/1\nmd.) l) (Ek:\nRG-13/9/2018-30534 - CK-17/1 md.) İç Güvenlik Stratejileri Dairesi\nBaşkanlığı, m) (Mülga:RG-10/1/2019-30651-CK-27/48\nmd.) n) Basın ve Halkla\nİlişkiler Müşavirliği, o) Özel Kalem Müdürlüğü. İller İdaresi Genel\nMüdürlüğü MADDE 257 – (1) İller İdaresi Genel\nMüdürlüğünün görev ve yetkileri şunlardır: a) Yurdun iç\npolitikasına, il ve ilçelerin genel ve özel durumlarına ait bilgileri toplamak\nve değerlendirmek, b) Mülki idare\nbirimlerinin kurulmasına, kaldırılmasına, sınır ve adlarının değiştirilmesine,\nmerkezlerinin belirtilmesine, mülki ayrılma ve birleşmeler ile köy, önemli\nmevki ve tabii yer adlarının değiştirilmesine ait işlemleri yürütmek, mülki\nidare birimleriyle ilgili yayınlar yapmak, c) İl ve ilçelerin idaresine,\nyardım toplanmasına, taşınmaz mal zilyetliğine (…) [116] ait mevzuatın uygulanmasını takip etmek, ç) Mülki protokol ve\nmerasim hizmetlerini düzenlemek, d)\nBakan tarafından verilen diğer görevleri yapmak. Nüfus ve Vatandaşlık\nİşleri Genel Müdürlüğü MADDE\n258 – (1) Nüfus ve Vatandaşlık İşleri Genel Müdürlüğünün görev ve\nyetkileri şunlardır: a) Ülke nüfusunun yapısı,\nnitelikleri, nüfus hareketleri ve bunlardaki gelişmelere göre takip edilecek\npolitikaların tespitine dair çalışmaları ilgili kuruluşlarla işbirliği içinde\nyapmak, belirlenecek esasların yürütülmesini sağlamak, b)\nNüfus hareketlerini takip etmek ve değerlendirmek, merkezde bir nüfus bilgi\nbankası kurmak, aile ve hayat istatistiklerine ait verileri toplamak, ilgili\nkuruluşlarla işbirliği içerisinde yayınlamak, c) Nüfus hizmetlerini\ndüzenlemek, yürütmek, takip etmek, denetlemek ve değerlendirmek, usulüne göre\ntesis edilmemiş kayıtların silinmesini karara bağlamak, maddi hataları\ndüzeltmek, aile kayıtlarını birleştirmek, mükerrer kayıtları birbirine göre\ntamamlamak ve diğerlerini silmek, nüfus hizmetleri ile ilgili olarak diğer\nbakanlık, kurum ve kuruluşlar arasında koordinasyon sağlamak, ç) Vatandaşlığın\nkazanılması, kaybı ve göçmen olarak kabule dair işlemleri yürütmek ve\nvatandaşlıkla ilgili kanunları uygulamak, vatandaşlık anlaşmazlıklarını karara\nbağlamak ve vatandaşlık incelemelerini yapmak, d) Nüfus cüzdanlarının\nyürürlük, değiştirme ve geçerlilik tarihlerini belirlemek ve nüfus\ncüzdanlarının üretiminde uygulanacak sistem ve teknolojiyi tespit etmek, e) Pasaport,\npasaport yerine geçen belgeler ve sürücü belgelerinde yer alacak bilgiler ile\nbiyometrik verinin türü, niteliği ve alınma yaşını tespit etmek, bu belgelerin\ntasarımı, temini, basımı, dağıtımı, teslimi ile üretim ve kişiselleştirilmesine\nilişkin işlemleri yürütmek ve bunlara dair usul ve esasları belirlemek, f)\nBakan tarafından verilen diğer görevleri yapmak. Personel Genel\nMüdürlüğü MADDE 259 – (1) Personel Genel\nMüdürlüğünün görev ve yetkileri şunlardır: a) Bakanlığın personel\nplanlaması ve personel politikasıyla ilgili çalışmalar yapmak, personel\nsisteminin geliştirilmesiyle ilgili tekliflerde bulunmak, b) Bakanlık personelinin\natama, özlük ve emeklilik işlemleriyle ilgili işleri yapmak, c) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 259/A - (Ek :RG-10/1/2019-30651-CK-27/49\nmd.) (1) Hukuk Hizmetleri\nGenel Müdürlüğünün görev ve yetkileri şunlardır: a) 26/9/2011 tarihli ve\n659 sayılı Kanun Hükmünde Kararname hükümlerine göre hukuk birimlerine verilen\ngörevleri yapmak, b) Bakan tarafından\nverilen diğer görevleri yapmak. Bilgi Teknolojileri\nGenel Müdürlüğü MADDE 259/B - (Ek:RG-30/6/2021-31527-CK-75/2\nmd.) (1) Bilgi Teknolojileri\nGenel Müdürlüğünün görev ve yetkileri şunlardır: a) Bakanlık projelerinin\nBakanlık bilişim altyapısına uygun olarak tasarlanmasını ve uygulanmasını\nsağlamak, teknolojik gelişmeleri takip etmek, b) Bakanlık bilişim\nhizmetlerinde kullanılan yazılım ve donanımların dışa bağımlılığını azaltmak\nüzere yerlilik ve millilik oranlarını artırmak için çalışmalar yürütmek,\nyenilikçi ve dönüştürücü proje üretmek, bu amaçla Ar-Ge çalışmalarını yapmak ve\nyaptırmak, c) Siber güvenlik\nalanında Bakanlık merkez, taşra ve yurtdışı teşkilatı ile bağlı kuruluşları\nnezdinde gerekli önlemleri almak ve çalışmaları yürütmek, ç) Bilgi güvenliği ve\ngüvenilirliği konusunun gerektirdiği önlemleri almak, politika ve ilkeleri\nbelirlemek, kamu bilişim standartlarına uygun çözümler üretmek, d) Bakanlığın görev\nalanına giren bilişim konularında bağlı kuruluşlar ve mahalli idareler ile her\ntürlü koordinasyon, standardizasyon ve entegrasyonu sağlamak, e) Bakanlık bağlı\nkuruluşlarınca yürütülen güvenlik hizmetleri ile ilgili bilişim uygulamalarında\nkoordinasyonu sağlamak, bu alanda Ar-Ge çalışmaları yapmak ve yaptırmak, f) Bakanlık hizmetleriyle\nilgili bilgileri toplamak ve ilgili birimlerle işbirliği içinde veri tabanları\noluşturmak, Bakanlığın dijital dönüşüm ve dijital arşiv hizmetlerini yürütmek, g) Bakanlığın görev\nalanına giren konular itibarıyla yapay zekâ ile büyük veri alanlarında\ndünyadaki gelişmeleri takip etmek ve bunlara ilişkin altyapı, yazılım ve\ndonanım çalışmalarını yapmak, ğ) Bakanlığın internet\nsayfaları, elektronik imza ve elektronik belge uygulamaları ile ilgili teknik çalışmaları\nyapmak, h) Cumhurbaşkanlığınca ve\nBakanlıkça hazırlanan eylem planlarında yer alan bilgi teknolojileri ile ilgili\nstratejilerin ve eylemlerin Bakanlık merkez, taşra ve yurtdışı teşkilatı ile\nbağlı kuruluşları nezdinde koordine ederek uygulanmasını sağlamak, ı) Bakanlıkça yürütülen\ne-Devlet ve yalınlaştırma çalışmalarına teknolojik destek vermek, i) Bakan tarafından\nverilen diğer görevleri yapmak. Teftiş Kurulu\nBaşkanlığı MADDE 260 – (1) Teftiş Kurulu Başkanlığı\nBakanın emri veya onayı üzerine aşağıdaki görevleri yapar: a) Bakanlığın merkez\nbirimlerinin, bağlı kuruluşların, il ve ilçelerin ve mahalli idarelerle,\nbunlara bağlı ve bunların kurdukları veya özel kanunlarla veya Cumhurbaşkanlığı\nkararnameleriyle kurulmuş birlik, işletme, müessese ve teşebbüslerin işlem ve\nhesaplarını teftiş etmek ve denetlemek, inceleme ve soruşturma yapmak, b) Bakanlığın amaçlarını\ndaha iyi gerçekleştirmek, mevzuata, plan ve programlara uygun çalışmasını temin\netmek amacıyla gerekli teklifleri hazırlamak ve Bakana sunmak, c) Mahalli idarelerin\nseçilmiş veya tayin edilmiş organları ve bunların üyeleriyle diğer kamu\ngörevlileri hakkında inceleme, araştırma ve soruşturma yapmak, ç) Bakanlığın mahalli\nidareler üzerinde sahip olduğu vesayet yetkisinin mevzuat hükümleri gereğince\nuygulanmasını sağlamak, d) Teftiş rapor ve\nlayihaları ile soruşturma raporlarını inceleyip değerlendirmek, e) Çeşitli konularda\ninceleme ve araştırmalar ile merkez, il ve ilçe kuruluşlarının özel\nteftişlerini yapmak, f) Müfettişlerin yıllık\nçalışma programlarını hazırlamak, Bakanlık ve Bakanlığa bağlı kuruluşların\ndenetim programları arasında koordinasyonu sağlamak, g) Bakan tarafından\nverilen diğer görevleri yapmak. (2)\nTeftiş Kurulu (…) [117] görev, yetki ve sorumlulukları ile çalışma usulleri yönetmelikle düzenlenir. Strateji\nGeliştirme Başkanlığı MADDE 261 - (1)\nStrateji Geliştirme Başkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Malî\nYönetimi ve Kontrol Kanunu ile Bazı Kanun ve Kanun Hükmünde Kararnamelerde\nDeğişiklik Yapılması Hakkında Kanunun 15 inci maddesi, Cumhurbaşkanlığı\nkararnameleri ve diğer mevzuatla strateji geliştirme ve mali hizmetler\nbirimlerine verilen görevleri yapmak, b)\nBakan tarafından verilen diğer görevleri yapmak. Kaçakçılık\nİstihbarat, Harekat ve Bilgi Toplama Dairesi Başkanlığı MADDE 262 – (1) Kaçakçılık İstihbarat, Harekat ve\nBilgi Toplama Dairesi Başkanlığının görev ve yetkileri şunlardır: a) Her türlü kaçakçılık\nfaaliyetlerine ait istihbaratı Devlet çapında toplayıp değerlendirmek,\nkaçakçılığı men, takip ve tahkikle görevli kuruluşlara bilgi vermek, bağlı\nkuruluşların önleme ve yakalama faaliyetlerini yönlendirmek ve ilgili kuruluşlar\narasında koordinasyon ve işbirliği yapılması için gerekli tedbirleri almak, b) Kaçakçılıkla mücadele,\nhedef, taktik ve usullerini tespit etmek ve eğitici nitelikte yayımlar yapmak, c)\nSuç işleyip ele geçmeyen kişilerin, çalınan veya kaybedilen motorlu taşıtların,\nateşli silahların, kimliği ispata yarayan her türlü belgelerin kayıtlarını\ntutarak güvenlik kuvvetlerine bildirmek, görevli kuruluşlarla ilgili kuvvetleri\narasında koordinasyon sağlamak, ç)\nBakan tarafından verilen diğer görevleri yapmak Sivil Toplumla\nİlişkiler Genel Müdürlüğü [118] MADDE 263 – (Değişik:\nRG-13/9/2018-30534 - CK-17/1 md.) (1) Sivil Toplumla\nİlişkiler Genel Müdürlüğünün görev ve yetkileri şunlardır: a) Dernekler ve\nşubelerinin, derneklerin ve vakıfların üst kuruluşlarının, yabancı dernek,\nvakıf ve kâr amacı gütmeyen kuruluşların Türkiye’deki şubeleri ile\ntemsilciliklerinin (…) [119] iş ve işlemlerini yürütmek, b) 26/3/1987 tarihli ve 3335 sayılı Uluslararası\nNitelikteki Teşekküllerin Kurulması Hakkında Kanun hükümlerine göre kurulan teşekküllerin\n(…) [120] iş ve işlemlerini yürütmek, c) Yardım toplama\nmevzuatına ilişkin iş ve işlemleri yürütmek, ç)\n4/11/2004 tarihli ve 5253 sayılı Dernekler Kanununun 35 inci maddesi\nkapsamındaki iş ve işlemler ile vakıflar, sendikalar, siyasi partiler, vakıf ve\nsendikaların üst kuruluşlarıyla ilgili olarak İçişleri Bakanlığına mevzuatla verilen\ngörevleri yapmak, bu kuruluşlar ile ilgili iş ve işlemleri yürütmek, d) 5253 sayılı Kanun\nkapsamındaki platformlarla ilgili iş ve işlemleri yürütmek, e) Görev alanına giren\nkuruluşlara rehberlik ve danışma hizmeti sunmak, idari, mali ve teknik destekte\nbulunmak, bunlarla ortak projeler yürütmek, eğitim ve benzeri konularda\nişbirliği yapmak, f) (İptal\nbent: Anayasa Mahkemesinin 29/12/2022 Tarihli ve E: 2018/149, K: 2022/163\nSayılı Kararı ile.) g) (İptal bent:\nAnayasa Mahkemesinin 29/12/2022 Tarihli ve E: 2018/149, K: 2022/163 Sayılı\nKararı ile.) ğ) (İptal bent:\nAnayasa Mahkemesinin 29/12/2022 Tarihli ve E: 2018/149, K: 2022/163 Sayılı\nKararı ile.) h) Sivil toplum kuruluşları,\nilgili kurumlar, üniversiteler ve diğer araştırma kuruluşlarıyla işbirliği\niçerisinde, görev alanına giren konularda araştırma-geliştirme çalışmalarında\nbulunmak, orta ve uzun vadeli stratejileri belirlemek, ı) Bakan tarafından\nverilen diğer görevleri yapmak. (2) (…) [121] taşra teşkilatına ilişkin usul ve esaslar Bakanlıkça çıkarılan yönetmelikle\ndüzenlenir. Güvenlik ve Acil\nDurumlar Koordinasyon Merkezi MADDE 263/A- (Ek:RG-18/4/2019-30749-C.K.-32/2\nmd.) (1) Güvenlik ve Acil\nDurumlar Koordinasyon Merkezinin görev ve yetkileri şunlardır: a) Kamu düzeni ve\ngüvenliğini, bireylerin temel hak ve hürriyetlerini, toplumun huzur ve güvenini\ntemin etmeye yönelik faaliyetler ile doğa, insan ve teknoloji kaynaklı acil\ndurumlarda ortaya çıkabilecek her türlü güvenlik riskinde, güvenlik odaklı olarak\nBakanlık merkez birimleri, bağlı kuruluşlar, valilikler, mahalli idareler,\ndiğer bakanlıklar, kurum ve kuruluşlar, özel sektör ve sivil toplum kuruluşları\narasında koordinasyon ve işbirliğini sağlamak, b) Güvenlik ve güvenlik\nkaynaklı acil durumlarda bütünleşik bir yönetim anlayışı ile olay öncesi,\nsırası ve sonrasında yürütülecek faaliyetlerin yer aldığı acil durum\nplanlamasını yapmak, yaptırmak ve buna ilişkin uygulama tedbirlerini almak, c) Sivil savunma ve\nseferberlik hizmetlerine ilişkin ilgili mevzuatla Bakanlığa verilen görevleri\nyerine getirmek, ç) Bakan tarafından verilen diğer\ngörevleri yapmak. (2) Güvenlik ve Acil\nDurumlar Koordinasyon Merkezinin çalışma usul ve esasları Bakanlıkça\nçıkarılacak yönetmelikle düzenlenir. Avrupa Birliği ve Dış\nİlişkiler Dairesi Başkanlığı MADDE\n264- (1) Avrupa Birliği ve Dış İlişkiler Dairesi Başkanlığının görev ve\nyetkileri şunlardır: a) Bakanlığın Avrupa\nBirliği ile ilişkilerini yürütmek ve Avrupa Birliğine uyum çalışmalarında koordinasyonu\nsağlamak, b) Bakanlığın yabancı\nülkeler ve uluslararası kuruluşlar ile ilişkilerini yürütmek ve bu konuda\nkoordinasyonu sağlamak, c) Avrupa Birliği,\nuluslararası kuruluşlar ve diğer ülkelerce sağlanan mali kaynakların proje\nbazlı kullanım sürecini yürütmek, Bakanlık merkez ve bağlı birimlerince\nyürütülen projelerin uygulanmasını izlemek ve koordinasyonunu sağlamak, ç) Bakanlığın görev\nalanına giren konularda insan haklarının korunması ve geliştirilmesine yönelik\nçalışmalar yapmak, bu konularda Bakanlık birimleri arasında koordinasyonu\nsağlamak, ülkemizin taraf olduğu uluslararası anlaşmaların denetim\nmekanizmaları ile ilgili çalışmaları yürütmek, d)\nBakan tarafından verilen diğer görevleri yapmak. Eğitim Dairesi\nBaşkanlığı MADDE 265– (1) Eğitim Dairesi Başkanlığının\ngörev ve yetkileri şunlardır: a) Bakanlık merkez ve\ntaşra teşkilatı ile bağlı kuruluşların eğitim planını hazırlamak, yayınlamak ve\nuygulanmasını takip etmek, b) Bakanlık merkez\nteşkilatı personeli ile ilgili hizmet öncesi ve hizmet içi eğitim programlarını\ndüzenlemek ve uygulamak, c) Kalkınma planı ve\nyıllık programlar gereğince bakanlığın merkez ve taşra teşkilatının eğitim\nihtiyaçlarını tespit etmek, kaynakları belirlemek, değerlendirmek ve sağlamak, ç) Bakanlık personelini\nyurt içinde ve yurt dışında yetiştirmek için hizmet içi eğitim merkezleri ve\nmesleki eğitim kurumları açmak ve yönetmek, d) Eğitim faaliyetleri\nile ilgili dokümantasyon, yayım ve arşiv hizmetlerini yürütmek, e)\nBakan tarafından verilen diğer görevleri yapmak. Destek Hizmetleri\nDairesi Başkanlığı MADDE 266– (1) Destek Hizmetleri Dairesi\nBaşkanlığının görev ve yetkileri şunlardır: a) Bakanlık için gerekli\naraç, gereç ve malzemenin temini ile ilgili hizmetleri yürütmek, b) İhtiyaç duyulan bina\nve arazinin kiralanma, satın alma işlemlerini yürütmek, c) Valilik ve kaymakamlık\nbinalarının yapımını programlamak, satın alma ile kiralanması işlemlerini\nyürütmek ve bunların onarımlarını yapmak, ç) Temizlik, aydınlatma,\nısıtma, bakım, onarım ve taşıma hizmetlerini yapmak, d) Bakanın direktif ve\nemirlerini ilgililere duyurmak ve işlemlerini takip etmek, bakanlığın iç ve dış\nprotokol hizmetlerini yürütmek, e) Süreli evrakın\nzamanında işleme konulmasını sağlamak, f) Bakanlığı ilgilendiren\ntoplantı, brifing ve görüşmeleri düzenlemek, bunlara ait önemli not ve\ntutanakları düzenlemek ve ilgili birimlere duyurmak, g) Genel evrak, arşiv ve\nhaber merkezinin hizmet ve faaliyetlerini düzenlemek ve yürütmek, ğ)\nBakan tarafından verilen diğer görevleri yapmak. Bilgi İşlem Dairesi\nBaşkanlığı MADDE 267 – (Mülga:RG-30/6/2021-31527-CK-75/3\nmd.) İç Güvenlik Stratejileri Dairesi Başkanlığı MADDE 267/A – (Ek: RG-13/9/2018-30534 - CK-17/1 md.) (1)\nİç Güvenlik Stratejileri Dairesi Başkanlığının görevleri şunlardır: a)\nİç güvenlikle ilgili stratejilerin belirlenmesine yönelik çalışmalar yürütmek\nve bu stratejilerin uygulamasını izlemek, b)\nGerekli araştırma, analiz ve değerlendirme çalışmaları yapmak veya yaptırmak,\nkamuoyunu bilgilendirmek ve halkla iletişimi sağlamak, c)\nGüvenlik kuruluşlarına ve ilgili kurumlara stratejik bilgi desteği sağlamak, iç\ngüvenlik ile ilgili stratejik istihbaratı değerlendirmek ve ilgili birimlerle\npaylaşmak, ç)\nGörev alanına giren konularda çalışmak üzere, görevleri ve hizmet süreleri\nbelirtilmek kaydıyla, İçişleri Bakanının onayı ile özel ihtisas ve araştırma\nkomisyonları kurup çalıştırmak, d)\nBakan tarafından verilen diğer görevleri yapmak. Hukuk Müşavirliği MADDE 268– (Mülga:RG-10/1/2019-30651-CK-27/50 md.) Basın ve Halkla\nİlişkiler Müşavirliği MADDE 269 – (1) Basın ve Halkla İlişkiler\nMüşavirliğinin görev ve yetkileri şunlardır: a) Bakanlığın basın ve\nhalkla ilişkilerle ilgili faaliyetlerini planlamak ve bu faaliyetlerin\nbelirlenecek usul ve ilkelere göre yürütülmesini sağlamak, b) 9/10/2003 tarihli ve\n4982 sayılı Bilgi Edinme Hakkı Kanununa göre yapılacak bilgi edinme\nbaşvurularını etkin, süratli ve doğru bir şekilde sonuçlandırmak üzere gerekli\ntedbirleri almak, c)\nBakan tarafından verilen diğer görevleri yapmak Özel Kalem Müdürlüğü MADDE 270– (1) Özel Kalem Müdürlüğünün\ngörev ve yetkileri şunlardır: a) Bakanın resmi ve özel\nyazışmalarını yürütmek, b) Bakanın her türlü\nprotokol ve tören işlerini düzenlemek ve yürütmek, c) Bakanın ziyaret,\ndavet, karşılama ve uğurlama, ağırlama, milli ve dini bayramları ile ilgili\nhizmetleri düzenlemek ve diğer kuruluşlarla koordine etmek, ç)\nBakan tarafından verilen diğer görevleri yapmak. Taşra teşkilatı MADDE 271– (1) Bakanlık taşra teşkilatı kurmaya yetkilidir. [122] (2) (Ek:RG-6/2/2021-31387-CK-70/6 md.) (İptal birinci cümle:Anayasa\nMahkemesinin 1/2/2024 tarihli ve E.:2021/38; K.:2024/25 sayılı Kararı ile) (Mülga\nikinci cümle:RG-4/10/2024-32682-C.K.-164/2 md.) (3) (Ek:RG-6/2/2021-31387-CK-70/6 md.) (Mülga:RG-4/10/2024-32682-C.K.-164/2\nmd.) (4) Bakanlık, nüfus ve vatandaşlık\nhizmetlerini yürütmek üzere, illerde il nüfus ve vatandaşlık müdürlükleri,\nilçelerde ilçe nüfus müdürlükleri kurabilir. Bakanlık, kadro, yer ve\nunvanlarına bakılmaksızın ihtiyaç durumuna göre nüfus müdürü ve memurlarını,\nlüzum görülen yerlerde görevlendirmeye yetkilidir. (5) (Değişik\ncümle:RG-18/4/2019-30749-C.K.-32/3 md.) Güvenlik politikaları ve\nsosyo-ekonomik politikaların uyumlu bir şekilde yürütülmesi ve Güvenlik ve Acil\nDurumlar Koordinasyon Merkezinin görevlerinin yerine getirilmesi amacıyla\nillerde İl Sosyal Etüt ve Proje Müdürlüğü kurulmuştur. Bu amaçla, ihtiyaç\nduyulan ilçelerde valiliğin teklifi ve Bakanlığın onayı ile büro kurulabilir.\nValilik; kadro, yer ve unvanlarına bakılmaksızın ihtiyaç durumuna göre uzman,\nsözleşmeli personel ve memurları bu birimlerde görevlendirmeye yetkilidir. (6) Tüm acil\nçağrıları karşılamak, sevk ve koordinasyonu sağlamak üzere büyükşehir\nbelediyesi bulunan illerde yatırım izleme ve koordinasyon başkanlığı\nbünyesinde, diğer illerde ise valilikler bünyesinde 112 Acil Çağrı merkezleri\nkurulur. Acil çağrı hizmeti veren kurumların çağrı hizmetini yürütmekle görevli\npersoneli buralarda görevlendirilir. Yeterli personel bulunmaması halinde\nvalilik kadro, yer ve unvanlarına bakmaksızın uzman, sözleşmeli personel ve\nmemurları bu merkezlerde görevlendirebilir. Bu merkezlerin iş ve işlemleri\nSağlık Bakanlığının uygun görüşü alınarak İçişleri Bakanlığı tarafından\nçıkarılacak yönetmelikle düzenlenir. (7) Çağrı merkezinde 375\nsayılı Kanun Hükmünde Kararnamenin ek 25 inci maddesi uyarınca geçici görevlendirme\nyapılabilir. Yurtdışı Teşkilatı MADDE 272 – (1) Bakanlık yurtdışı teşkilatı kurmaya yetkilidir. Yatırım İzleme ve\nKoordinasyon Başkanlığı MADDE 273 – (1) Büyükşehir belediyelerinin\nbulunduğu illerde kamu kurum ve kuruluşlarının yatırım ve hizmetlerinin etkin\nolarak yapılması, izlenmesi ve koordinasyonu, acil çağrı, afet ve acil yardım\nhizmetlerinin koordinasyonu ve yürütülmesi, ilin tanıtımı, gerektiğinde merkezi\nidarenin taşrada yapacağı yatırımların yapılması ve koordine edilmesi, temsil,\ntören, ödüllendirme ve protokol hizmetlerinin yürütülmesi, ildeki kamu kurum ve\nkuruluşlarına rehberlik edilmesi ve bunların denetlenmesini gerçekleştirmek\nüzere valiye bağlı olarak kamu tüzel kişiliğini haiz ve özel bütçeli Yatırım\nİzleme ve Koordinasyon Başkanlığı kurulmuştur. (2) Bakanlıklar ve\ndiğer merkezi idare kuruluşları, illerde yapacakları her türlü yatırım, yapım,\nbakım, onarım ve yardım işlerini bu Başkanlık aracılığıyla yapabilirler. Bu\nişler karşılığı yapılacak kaynak transferlerinin hangi aşamada ne surette avans\nveya tahakkuk suretiyle yapılacağı, ihaleye çıkılmasında kaynağın sağlanması\nyöntemi, avans karşılığı ödeneğin saklı tutulması, ödenek devri, aranacak\nbelgeler ile bu kapsamdaki diğer usul ve esaslar İçişleri Bakanlığı ile\nStrateji ve Bütçe Başkanlığı tarafından müştereken belirlenir. (3) Başkanlığın gelirleri\nşunlardır: a) İçişleri Bakanlığı\nbütçesinden yapılacak Hazine yardımları, b) Kamu kurum ve\nkuruluşlarının yatırım ve hizmetleri için aktardıkları tutarlar, c) Bağış ve yardımlar, ç) Diğer gelirler. (4) Bu Bölüm ve diğer\nmevzuatla Başkanlığa verilen görevlerin gerektirdiği her türlü giderler\nBaşkanlık bütçesinden karşılanır. (5) Başkanlığın\nbütçesinin hazırlanması ve uygulanması ile diğer hususlar Strateji ve Bütçe\nBaşkanlığının görüşü alınarak Bakanlık tarafından çıkarılan yönetmelikle\nbelirlenir. (6) Başkanlık ilin\nihtiyaçları çerçevesinde gerektiğinde her türlü yatırım ve hizmetleri\nyerine getirebilir; bu amaçla kamu kurum ve kuruluşlarıyla, diğer tüzel\nkişilerle ve sivil toplum kuruluşlarıyla işbirliği yapabilir ve ortak projeler\nyürütebilir. (7) Yatırım izleme ve\nkoordinasyon başkanlığı tarafından, merkezi idarenin adli ve askeri teşkilat\ndışında taşradaki tüm birimlerinin hizmet ve faaliyetlerinin etkinliği,\nverimliliği ve kurumların stratejik plan ve performans programlarına uygunluğu\nile ilgili hazırlanacak rapor, valinin değerlendirmesiyle birlikte\nCumhurbaşkanlığına ve bu kurumların bağlı veya ilgili olduğu bakanlığa\ngönderilir. Bu raporlar yıllık olarak hazırlanır ve takip eden yılın şubat ayı\nsonuna kadar yukarıdaki mercilere gönderilir. (8) Yatırım izleme ve\nkoordinasyon başkanlıkları, afet yardım, acil çağrı, yatırım izleme, rehberlik\nve denetim, strateji ve koordinasyon ile idari müdürlükler kurabilir.\nGerektiğinde geçici birimler kurulabilir. Yatırım izleme ve koordinasyon\nbaşkanlıklarının çalışma usul ve esasları İçişleri Bakanlığınca çıkarılan\nyönetmelikle belirlenir. (9)\nYatırım izleme ve koordinasyon başkanlığının sevk ve idaresi, vali veya vali\ntarafından görevlendirilen vali yardımcısı tarafından yerine getirilir. (10) Başkanlığın personel\nihtiyacı İçişleri Bakanlığı kadrolarında görev yapan personelden karşılanır.\nGerektiğinde valilik, kadro, yer ve unvanlarına bakılmaksızın ihtiyaç durumuna\ngöre uzman, sözleşmeli personel ve memurları bu başkanlıklarda görevlendirmeye\nyetkilidir. (11) Kamu kurum ve\nkuruluşlarının 5/1/1961 tarihli ve 237 sayılı Taşıt Kanunu kapsamındaki\naraçlarının alımı, işletilmesi, bakım ve onarımı ile bürolarının ihtiyaçları;\nvalilik ve kaymakamlık konutlarının yapım, bakım, işletme ve onarımı ile\nemniyet hizmetlerinin gerektirdiği harcamalar yatırım izleme ve koordinasyon\nbaşkanlığınca karşılanabilir. (12) Merkezi idare\ntarafından yapılan her türlü yardım ve desteğin koordinasyonu, denetimi ve izlenmesi\nve acil durumlarda bizzat yerine getirilmesi yatırım izleme ve koordinasyon\nbaşkanlığı tarafından sağlanır. Kadrolar MADDE 274 -\n(1) Kadroların tespiti, ihdası, kullanımı ve iptali ile kadrolara ilişkin diğer\nhususlar, Genel Kadro ve Usulü Hakkında Cumhurbaşkanlığı Kararnamesi hükümlerine\ngöre düzenlenir. Kaymakam adayları MADDE 274/A- (Ek:\nRG-15/7/2018-30479 - CK-4/799 md.) (İptal madde: Anayasa Mahkemesinin 5/4/2023\nTarihli ve E: 2022/71, K: 2023/65 Sayılı Kararı ile.) Uzman istihdamı MADDE 275 - (1) Bakanlık merkez teşkilatında 657\nsayılı Kanunun ek 41 inci maddesi uyarınca İçişleri Uzmanı ve İçişleri Uzman\nYardımcısı ile illerde 657 sayılı Kanunun ek 44 üncü maddesi uyarınca plan ve\nprogram uygulamalarında İl Planlama Uzmanı ve İl Planlama Uzman Yardımcısı\nistihdam edilebilir. Dernekler denetçisi ve\nmahalli idareler kontrolörü istihdamı [123] MADDE 276 – (1) Bakanlıkta 375 sayılı\nKanun Hükmünde Kararnamenin ek 24 üncü maddesi uyarınca Dernekler Denetçileri\nve Dernekler Denetçi Yardımcıları ile Mahalli İdareler Kontrolörleri istihdam\nedilebilir. [124] GEÇİCİ MADDE 1- (Ek:\nRG-13/9/2018-30534 - CK-17/1 md.) (1) Mevzuatta Dernekler\nDairesi Başkanlığına yapılan atıflar Sivil Toplumla İlişkiler Genel\nMüdürlüğüne, Dernekler Dairesi Başkanına yapılan atıflar Sivil Toplumla\nİlişkiler Genel Müdürüne yapılmış sayılır. (2) Bu maddenin yürürlüğe\ngirdiği tarihte İl Dernekler Müdürü kadrosunda bulunanların görevleri sona erer\nve yeni bir kadroya atanıncaya kadar eski kadrolarına ait her türlü aylık, ek\ngösterge ve her türlü zam ve tazminatları, ikramiye ve sözleşme ücretleri ile\ndiğer mali haklarını İçişleri Bakanlığı bütçesinden almaya devam ederler. GEÇİCİ MADDE 2-\n(Ek:RG-6/2/2021-31387-CK-70/7 md.) (1) 2 sayılı Genel Kadro\nve Usulü Hakkında Cumhurbaşkanlığı Kararnamesinin eki (I) sayılı Cetvelin\nİçişleri Bakanlığı bölümünde yer alan İl Mahalli İdareler Müdürü unvanlı\nkadrolar İdare ve Denetim Müdürü şeklinde değiştirilmiştir. (2) İçişleri Bakanlığı\ntaşra teşkilatında İl Mahalli İdareler Müdürü kadrolarında bulunanlar bu\nmaddenin yürürlüğe girdiği tarihte kadro dereceleriyle durumlarına uygun İdare\nve Denetim Müdürü kadrolarına başkaca bir işleme gerek kalmaksızın atanmış\nsayılır. GEÇİCİ MADDE 3-\n(Ek:RG-30/6/2021-31527-CK-75/4 md.) (1) Bu maddenin yürürlüğe\ngirdiği tarihte Bilgi İşlem Dairesi Başkanının görevi başkaca bir işleme gerek\nkalmaksızın sona ermiştir. (2) Mevzuatta Bilgi İşlem\nDairesi Başkanlığına ve yöneticisine yapılan atıflar yeni oluşturulan Bilgi\nTeknolojileri Genel Müdürlüğüne ve yöneticisine yapılmış sayılır. ONUNCU\nBÖLÜM Kültür ve Turizm Bakanlığı Görev MADDE\n277 - (1) Kültür ve Turizm Bakanlığının görev ve yetkileri şunlardır: [125] a)\nMilli, manevi, tarihi, kültürel ve turistik değerleri araştırmak, geliştirmek,\nkorumak, yaşatmak, değerlendirmek, yaymak, tanıtmak, benimsetmek ve bu suretle\nmilli bütünlüğün güçlenmesine ve ekonomik gelişmeye katkıda bulunmak, b)\nKültür ve turizm konuları ile ilgili kamu kurum ve kuruluşlarını yönlendirmek,\nbu kuruluşlarla işbirliğinde bulunmak, yerel yönetimler, sivil toplum\nkuruluşları ve özel sektör ile iletişimi geliştirmek ve işbirliği yapmak ; yerel yönetimler, kamu kurum ve\nkuruluşları tarafından veya kamu personelini desteklemek için kurulan dernekler\nve aynı amaçlarla 22/11/2001 tarihli ve 4721 sayılı Türk Medeni Kanununa göre\nkurulan vakıflar dışındaki asıl amacı kültür, sanat, turizm ve tanıtım\nfaaliyeti olan dernek ve vakıflar ile özel tiyatrolar tarafından\ngerçekleştirilecek projelere nakdi yardımda bulunmak , c)\nTarihi ve kültürel varlıkları korumak, ç) Turizmi,\nmilli ekonominin verimli bir sektörü haline getirmek için yurdun turizme\nelverişli bütün imkanlarını değerlendirmek, geliştirmek ve pazarlamak, d) Kültür ve turizm alanlarında her türlü yatırım,\niletişim ve gelişim potansiyelini yönlendirmek, e)\nKültür ve turizm yatırımları ile ilgili taşınmazları temin etmek, gerektiğinde\nkamulaştırmak, bunların etüt, proje ve inşaatını yapmak, yaptırmak, f)\nTürkiye’nin turistik varlıklarını her alanda tanıtıcı faaliyetler ile her türlü\nimkan ve araçlardan faydalanarak kültür ve turizmle ilgili tanıtma hizmetlerini\nyürütmek, g) (Ek:RG-9/11/2022-32008-CK-112/1\nmd.) Alevi-Bektaşi kültürünün araştırılması ve cemevleriyle ilgili iş ve\nişlemleri yürütmek, ğ)\nKanunlarla veya Cumhurbaşkanlığı kararnameleriyle verilen diğer görevleri\nyapmak. Teşkilat MADDE\n278 - (1) Kültür ve Turizm Bakanlığı; merkez, taşra ve yurtdışı teşkilatından\noluşur. Hizmet\nBirimleri MADDE\n279 - (1) Bakanlığın hizmet birimleri şunlardır: [126] [127] [128] [129] a)\nGüzel Sanatlar Genel Müdürlüğü, b)\nKültür Varlıkları ve Müzeler Genel Müdürlüğü, c) Kütüphaneler ve Yay ımlar Genel Müdürlüğü, ç)\nTelif Hakları Genel Müdürlüğü, d) Sinema Genel\nMüdürlüğü, e) Yat ırım ve İşletmeler Genel Müdürlüğü, f) (Değişik:RG- 6 / 4 /202 4 -32 512 -CK- 158 /31 md.) Yaşayan Miras ve Kültürel Etkinlikler\nGenel Müdürlüğü, g)\nTanıtma Genel Müdürlüğü, ğ) (Ek\n:RG-10/1/2019-30651-CK-27/51 md.) Hukuk Hizmetleri Genel Müdürlüğü, h) (Ek:RG-14/4/2020-31099-CK-59/2\nmd.) Personel Genel Müdürlüğü, ı) (Ek:RG-18/4/2020-31103-CK-60/10\nmd.) Bilgi Teknolojileri Genel Müdürlüğü, i) Teftiş Kurulu Başkanlığı, j)\nStrateji Geliştirme Başkanlığı, k) (Ek:RG-9/11/2022-32008-CK-112/2\nmd.) Alevi-Bektaşi Kültür ve Cemevi Başkanlığı, l)\nAvrupa Birliği ve Dış İlişkiler Dairesi Başkanlığı, m) (Mülga:RG-14/4/2020-31099-CK-59/2 md.) n) Destek Hizmetleri Dairesi Başkanlığı, o) (Mülga:RG-10/1/2019-30651-CK-27/51 md.) ö) Basın ve Halkla İlişkiler Müşavirliği, p) Özel Kalem\nMüdürlü ğü. Güzel\nSanatlar Genel Müdürlüğü MADDE\n280 - (1) Güzel Sanatlar Genel Müdürlüğünün görev ve yetkileri şunlardır: a)\nKlasik, çağdaş ve geleneksel sanat akımlarını takip ederek, yurt içindeki sanat\nfaaliyetlerinin milli kültür ve çağdaş anlayışa uygun olarak yürütülmesi ve\nyayılmasını , milletin bu yönden bilgi sahibi olmasını sağlamak, b) (Değişik:RG-24/10/2019-30928-CK-48/4\nmd.) Resim ve heykel sanatları, görsel sanatlar ile geleneksel Türk süsleme\nsanatları koleksiyonlarını geliştirmek, c)\nGüzel sanatlara ilişkin çalışmaların sosyal ve kültürel gelişme bakımından\nverimli olması için tedbirler almak, ç) (Değişik:RG-24/10/2019-30928-CK-48/4\nmd.) Orkestralar, korolar, çalgı, ses ve halk oyunları toplulukları, resim\nve heykel müzeleri ile müzik müzeleri kurulmasını teklif etmek ve bunlara\nilişkin hizmetleri yürütmek, d)\nDiğer ülke sanatlarının yurtiçinde tanıtılması amacıyla tedbirler almak, e) Bakan tarafından verilen diğer\ngörevleri yapmak. (2) (Ek:RG-10/1/2019-30651-CK-27/52\nmd . ) (Mülga:RG-26/12/2019-30990-CK-54/1 md.) Kültür Varlıkları ve\nMüzeler Genel Müdürlüğü MADDE\n281 - (1) Kültür Varlıkları ve\nMüzeler Genel Müdürlüğünün görev ve yetkileri şunlardır: a) Yurdumuzdaki korunması gerekli taşınır ve taşınmaz kültür\nvarlıklarının arkeolojik araştırma ve kazılarla açığa çıkarılmasını,\nkorunmasını, değerlendirilmesini ve tanıtılmasını sağlamak, tahribini ve kaçırılmasını\nönleyici tedbirleri almak, b) Gerekli görülen\nyerlerde müzeler, rölöve ve anıtlar müdürlükleri, restorasyon ve konservasyon\nlaboratuvarları kurulmasını teklif etmek ve bunların idare ve ihtisas işlerini\ndüzenlemek ve yürütmek, özel müzelerin kurulmasına rehberlik etmek, desteklemek\nve belirli esaslar çerçevesinde bunları kontrol altında bulundurmak, c) Milli sınırlarımız\ndışında kalan, korunması gerekli, ata yadigârı taşınmaz kültür varlıklarını\ntespit etmek, karşılıklı kültürel anlaşmalar ve kültürel mübadele programları\nçerçevesinde bunların bakım ve onarımlarını sağlayıcı tedbirleri almak, ç) Müzelerin\ngeliştirilmesi, korunması gerekli kültür varlıklarının bakımı ve restorasyonu\nkonularında gerekli tedbirleri almak ve uygulamak, d) 21/7/1983 tarihli ve\n2863 sayılı Kültür ve Tabiat Varlıklarını Koruma Kanunu ile Kültür Varlıklarını\nKoruma Yüksek Kurulu ve koruma kurullarına verilen görevlerin yerine\ngetirilmesini sağlamak amacıyla araştırma, inceleme, tespit, değerlendirme ve\nplanlamaya yönelik hizmetleri yapmak veya yaptırmak , e) Kültür Varlıklarını\nKoruma Yüksek Kurulu ve koruma kurulları kararlarının alınmasına ve\nuygulanmasına dair işlemlerin yürütülmesini ve koordinasyonunu sağlamak, f) Gerekli görülen yerlerde\nkültür varlıkları koruma kurulları ile büro müdürlükleri kurulmasını Bakanlık\nmakamına teklif etmek ve bunların idare ve ihtisas işlerini düzenlemek ve\nyürütmek, g) Her türlü imkan ve\naraçtan faydalanarak, koruma kültürünün geliştirilmesini sağlamak, kültür\nyatırımları ve girişimlerinin belgelendirme işlemlerini ilgili birimlerin\nkoordinasyonunda yürütmek, bunların faaliyetlerini denetlemek, kültür\nvarlıklarının tahsis, restorasyon, restitüsyonlarıyla ilgili ihale ve\nkontrollük işlerini yapmak veya yaptırmak, ğ) Bakan tarafından verilen\ndiğer görevleri yapmak. Kütüphaneler ve\nYayımlar Genel Müdürlüğü MADDE\n282 - (1) Kütüphaneler ve Yayımlar\nGenel Müdürlüğünün görev ve yetkileri şunlardır: [130] a) Toplumun kütüphanelerden\nyararlanması için gerekli tedbirleri almak ve uygulamak, Bakanlıkça uygun\ngörülen kütüphanelerde, kütüphane kullanıcılarına yiyecek ve içecek gibi\nikramlarda bulunmak, yeni kütüphaneler\nkurulmasını teklif etmek ve bunların idare ve ihtisas işlerini düzenlemek ve\nyürütmek, [131] b) İhtiyaç duyulan\neserler ve belgeler ile bunların tasnifi, muhafazası ve halkın yararına sunulması için gerekli her türlü araç gereç ve\ntesisi satın almak, yaptırmak veya başka yollarla sağlamak, c) Kütüphane ve\nkütüphanecilik hizmetleriyle ilgili kural ve ilkelerle standartları belirlemek\nve bunlara uygun hizmet üretimi için gerekli tedbirleri almak, ç) Yurtiçinde ve\nyurtdışında basılmış, okuyucuya faydalı yayınları, Türk kültürü ile ilgili belgeleri ve diğer kütüphane malzemelerini temin\netmek, kütüphanelerin koleksiyonlarını zenginleştirmek, d) Bilimsel ve sanatsal\naraştırma ve çalışmaları kolaylaştırmak amacıyla elverişli bütün eserler ile\nbelgelerin bir araya getirildiği kapsamlı bir merkez oluşturmak, e) (Değişik:RG- 6 / 4 /202 4 -32 512 -CK- 158 /32 md.) Genel Müdürlüğe bağlı kütüphane arşivlerinde bulunan eserlerden toplumun\nfaydalanmasını sağlamak, f) Diğer kamu kurum ve\nkuruluşlarınca idare olunan kütüphanelerle birlikte, gerçek ve tüzel kişiler\ntarafından kurulan umuma açık kütüphanelerin idari, ilmi ve teknik faaliyetlerinin\ndüzenlenmesi, gerçekleştirilmesi ve geliştirilmesine yardımcı olmak ve\nrehberlik etmek, g) Bakanlığın görevleri\nile ilgili konularda bilgilerin değerlendirilmesi ve ilgili kuruluş ve\nbirimlere ulaştırılması amacıyla dokümantasyon merkezi kurmak, ğ) Kültür ve turizm\nalanlarında mesleki eğitim için kaynak oluşturmak üzere ihtisas kütüphanesi ve\ndokümantasyon merkezi kurmak, yayın, araç ve gereç sağlamak ve üretmek, h) Milli kültürümüzün\nyazılı belgelerini, fikir, sanat ve edebi eserler ile turizm ve tanıtım amaçlı\nyayınlar hazırlatarak yayımlamak ve yayımlatmak, ı) Eski eserler ve\nmüzelerle ilgili bilimsel faaliyetleri yansıtan yayınlar yapmak, i) Kültürümüzün\ngelişmesine iştiraki sağlamak için yeni kültür eserleri vermeyi teşvik edici ve\ndestekleyici tedbirleri almak, j) Yayın danışma kurulları\nteşkil etmek, k) (Değişik:RG- 6 / 4 /202 4 -32 512 -CK- 158 /32 md.) Türk\nedebiyat eserleri ile Türk kültür ve sanatına ilişkin yayımların yurtiçi ve\nyurtdışında yabancı dillere çevrilmesi ve yayımlanması, bu eserler ile\nmüelliflerinin yurtiçi ve yurtdışında tanıtılması ve edebiyat çevirmenliğinin\ngeliştirilmesine yönelik destek programları hazırlamak, uygulamak ve izlemek, l) (Değişik:RG- 6 / 4 /202 4 -32 512 -CK- 158 /32 md.) Türk\nedebiyatı ve yayımcılığının geliştirilmesi ve tanıtımı amacıyla yurtiçi ve\nyurtdışında düzenlenen fuar ve festivallere katılmak; toplantı, konferans,\nkongre, eser gönderimi ve benzeri faaliyetleri yürütmek, m) (Ek:RG- 6 / 4 /202 4 -32 512 -CK- 158 /32 md.) Uluslararası\ndüzeyde kurum, kuruluş ve kütüphaneler ile kütüphanecilik ve yayımcılık alanında\nişbirliği yapmak, n) (Ek:RG- 6 / 4 /202 4 -32 512 -CK- 158 /32 md.) Milli\nKütüphane ile ilgili; 1) 22/2/2012 tarihli\nve 6279 sayılı Çoğaltılmış Fikir ve Sanat Eserlerini Derleme Kanunu ve ilgili\ndiğer mevzuat gereğince çoğaltılmış fikir ve sanat eserlerinin derlenmesi, 2) Bilim, sanat, kültür\nve benzeri alanlarda araştırma ve çalışmaları mümkün kılmak amacıyla fikir ve\nsanat eseri, belge ve benzeri materyallerin bir araya toplanması ve satın\nalınması için gerekli süreçlerin yürütülmesi ile bunların arşivlenmesi,\nkorunması ve toplumun kullanımına sunulabilmesi için ihtiyaç duyulan her türlü\nönlemin alınması, 3) Şahıslar ve kurumlar\ntarafından yapılan fikir ve sanat eseri, belge ve benzeri materyal bağışların\nkabul edilmesi, 4) Uluslararası kurum,\nkuruluş ve organizasyonlar nezdinde üyelik yükümlülüklerine ilişkin süreçlerin\nilgili mevzuat çerçevesinde yürütülmesi ile ülkemizin temsilinin sağlanması ve\ngerekli diğer sorumlulukların yerine getirilmesi, görevlerini yürütmek, o) Bakan tarafından\nverilen diğer görevleri yapmak. (2) (Mülga:RG- 6 / 4 /202 4 -32 512 -CK- 158 /32 md.) Telif Hakları Genel\nMüdürlüğü MADDE 283 - (1) Telif Hakları Genel Müdürlüğünün görev ve yetkileri şunlardır: a) 5/12/1951 tarihli ve\n5846 sayılı Fikir ve Sanat Eserleri Kanunu ile Bakanlığa verilen görevleri\nyürütmek, b) Telif hakları alanının\nkamu yararına, ekonomik ve sosyal gelişmelere uygun olarak düzenlenmesi,\nkorunması, geliştirilmesi ile fikir ve sanat eserlerinin desteklenmesi amacıyla\nstratejilerin belirlenmesine yönelik çalışmaları yapmak, uygulamak ve takip\netmek, c) Bakanlığın, telif\nhaklarının korunması ve geliştirilmesine yönelik uluslararası kuruluşlarla\nişbirliği kapsamındaki faaliyetlerini yürütmek, ç) Telif hakları\nihlallerinin önlenmesi amacıyla gerekli tedbirleri almak, bu konuda ortaya\nçıkan uyuşmazlıkların çözümüne yönelik çalışmaları ilgili taraflarla birlikte\nyürütmek, d) Telif hakları alanında\nmevzuat hazırlık çalışmalarını yürütmek; uygulanacak idari ve hukuki tedbirlere\nilişkin esasları belirlemek, e) Telif haklarının\nkorunmasına ilişkin çalışmalar kapsamında teknolojik gelişmelere uygun\naltyapıyı ilgili birimlerle işbirliği yaparak hazırlamak ve işletilmesini\nsağlamak, f) Kamu kurum ve\nkuruluşları, mahalli idareler, meslek birlikleri ve sivil toplum kuruluşlarıyla\ngerekli işbirliği ve koordinasyonu sağlamak, g) İhtiyaç halinde,\nhizmet alımı yoluyla fikir ve sanat eserlerine ilişkin projeler ve işler\nyaptırmak, ğ) Telif hakları alanında\nulusal veya uluslararası, bilimsel, kültürel, sanatsal ve sosyal amaçlı\netkinlikleri düzenlemek veya desteklemek, h) Bakan tarafından\nverilen diğer görevleri yapmak. Sinema Genel Müdürlüğü MADDE 284 - (1) Sinema Genel Müdürlüğünün görev ve\nyetkileri şunlardır: a) 14/7/2004 tarihli ve\n5224 sayılı Sinema Filmlerinin Değerlendirilmesi ve Sınıflandırılması ile\nDesteklenmesi Hakkında Kanun ile Bakanlığa verilen görevleri yürütmek, b) Sinema sektörüne\nilişkin yatırım destek ve tanıtım faaliyetlerini koordine etmek ve bu alandaki\nkültür mirasımızın gelecek kuşaklara aktarılmasını sağlamak, c) Bakanlığın ulusal sinema\nsektörünün korunması, desteklenmesi ve geliştirilmesine yönelik uluslararası\nkuruluşlarla işbirliği faaliyetlerini yürütmek, ç) Ulusal sinema\neserlerinin yaygın olarak izleyiciye ulaştırılmasını sağlama ve sanat bilincini\nyükseltme yönünde politikaların üretilmesi amacıyla çalışmalar yapmak, bu amaca\nhizmet eden projeleri desteklemek, nitelikli eser üretimini teşvik etmek, d) Ülke tanıtımına katkı\nsağlayacak yabancı film projelerini desteklemek, e) Bakanlık adına ulusal\nve uluslararası festivaller, film haftaları, yarışmalar, gösterimler, seminer\nve benzeri etkinlikler düzenlemek ya da düzenlenmesini sağlamak, maddi katkıda\nbulunmak ve bu etkinliklere ilişkin ödüller vermek, f) Müze, arşiv, kütüphane\nve gözlemevi gibi birimler aracılığıyla sinematografik eserlerin paylaşılmasını\nve korunmasını sağlamak ve bunları kamunun istifadesine sunmak, g) Ulusal ve uluslararası\ndüzeyde kamu ve özel medya kuruluşları ile sektörel ilişkileri geliştirecek\nfaaliyetleri yürütmek; görev alanında bankalar, finans kuruluşları, meslek\nbirlikleri, birlikler, dernekler, vakıflar ve diğer sivil toplum kuruluşlarıyla\nişbirliği yapmak, ğ) Sinema sektöründe\nmesleki standartlar ile çalışma koşullarını belirlemek ve bu esaslar\ndoğrultusunda belgelendirme ve denetim faaliyetlerini yürütmek, h) Sinema sektöründe\nyapım, dağıtım ve gösterime ilişkin eğitim programları hazırlamak, uygulamak ve\nuygulanmasını sağlamak; sinema filmleri ile görsel-işitsel yapımları üretenler\nve dağıtanlar ile gösterimin yapıldığı alan ve mekanlara izin belgeleri vermek\nve bu mekanları denetlemek, ı) Görev alanına giren\nkonularda her türlü bilgi ve veriyi oluşturmak veya ilgili kurum ve\nkuruluşlardan toplamak, güncellemek ve dağıtmak, ulusal ve uluslararası\nkuruluşlarla bu konuda işbirliği yapmak, basılı veya elektronik yayınlar yapmak\nve bu tür yayınları desteklemek, i) Bakan tarafından\nverilen diğer görevleri yapmak. Yatırım\nve İşletmeler Genel Müdürlüğü MADDE\n285 - (1) Yatırım ve İşletmeler Genel Müdürlüğünün görev ve yetkileri\nşunlardır: a)\nÜlkenin turizme tahsis edilebilecek kaynaklarını araştırmak, önceliklerini\nbelirlemek, turizm sektöründe kullanılabilecek doğal kaynakların korunması ve\ndeğerlendirilmesiyle ilgili çalışmaları yürütmek, bu konuyla ilgili olarak\ndiğer kamu kurum ve kuruluşları ile özel kuruluşlarla işbirliği yapmak, b)\nTurizm talep ve türlerinde meydana gelen değişme ve gelişmelerle uyumlu turizm\npolitikalarının oluşturulmasına ve yatırımların yönlendirilmesine elverişli,\nher türlü araştırmaları yapmak ve yaptırmak, istatistik verilerini toplamak,\ndeğerlendirmek ve sektörün yararına sunmak, c)\n12/3/1982 tarihli ve 2634 sayılı Turizmi Teşvik Kanunu ile turizm bölge, alan\nve merkezlerinin tespiti, ilanı ve bu yerlerin planları konusunda Bakanlığa verilen\ngörev ve yetkileri yürütmek, ç)\nTarihi, kültürel ve turistik potansiyellerin geliştirilerek sektörel kalkınma\niçinde kullanılması amacıyla, sınırları Cumhurbaşkanı kararıyla belirlenmek\nüzere, kültür ve turizm koruma ve gelişim bölgeleri oluşturmak, bu sınırlar\ndahilinde planlı gelişimi sağlamak için her ölçekte plan yapmak, yaptırmak,\nkültür ve turizm gelişim bölgelerine yatırımları yönlendirmek ve yatırım\nyapmak, d)\nSektörün istifadesine sunulacak taşınmazların gerektiğinde kamulaştırma da\ndahil olmak üzere, temini ile yatırımcılara tahsisi işlemlerini yürütmek, e)\nKültür ve turizm alanında yerli ve yabancı yatırımcıları yönlendirmek, f)\nKültür ve turizm sektöründe yatırım yapan kamu kurum ve kuruluşları ile özel\nsektörün altyapı ve üstyapı yatırımlarını, sektörün tespit edilen öncelik ve\nihtiyaçlarına göre yönlendirmek, yıllık yatırım programlarını hazırlamak,\ngerekli görülenlerin uygulamalarını yapmak veya yaptırmak, g)\nGenel Müdürlüğün görevleri ile ilgili konularda bilgilerin değerlendirilmesi ve\nilgili kuruluşlar ve birimlere ulaştırılması amacıyla dokümantasyon merkezi\nkurmak, ğ)\nSektörün öncelik ve ihtiyaçlarına göre, her türlü teşvik aracından yararlanmak\nsuretiyle turistik yatırım ve işletmelerin daha verimli çalışmalarının temini\nile mevcutların kalitesinin yükseltilmesini sağlamak, h)\nTurizm yatırım ve işletmelerinin belgelendirme işlemlerini yürütmek, ı)\nDünya turizm piyasasının gerekleri de dikkate alınarak belirlenen politika ve\nesaslara uygun olarak turizm işletmelerinin uygulayacakları fiyatların tanzim\nve tasdik işlemlerini yürütmek, i)\nTurizm işletmelerinin, turizm meslek kuruluşlarının faaliyetlerini denetlemek,\ndenetim sonuçlarına göre, bu işletme, kuruluş ve kişilerin ödüllendirme veya\ncezalandırma işlemlerini yürütmek, j)\nBu maddede belirtilen hizmetlerin yürütülmesi için ilgili kamu kuruluşları,\nmahalli idareler, turizm meslek kuruluşları, üniversiteler, iktisadi devlet\nteşekkülleri ile kamu iktisadi kuruluşları ve bunların müesseseleri ve\niştirakleri ile gerekli işbirliğini sağlamak, k)\nBakanlıktan belgesiz mahal ve tesislerde turistlerin karşılaştıkları sorunlarla\nilgili olarak araştırma ve inceleme yapmak ve yaptırmak, bu amaçla ilgili\nkuruluşlardan yardım talep etmek, l)\nBakanlığın hizmetlerine bağlı olarak ihtiyaç duyduğu üstyapılar ile Bakanlık\nbirimlerinin yatırım programında bulunan yapı, tesis, büyük onarımlar ve\nbunlarla ilgili proje, keşif, ihale ve kontrollük işleri ile kültür merkezlerine ilişkin\nyatırımların ve girişimlerin belgelendirilmesine ve denetlenmesine yönelik\nişlemleri yapmak veya yaptırmak, m)\nKültür merkezlerinde milli kültürün tanıtılması çerçevesinde toplantılar,\nsergiler, kurslar, gösteriler, yarışmalar, sesli ve görüntülü programlar\ndüzenlemek, okuma alışkanlığını ve fikri faaliyetleri geliştirici çalışmalar\nyapmak, hologram ve yerel etnografya galerileri açmak ve bu amaçla özel ve\ntüzel kişiliği haiz kurum ve kuruluşlarla ulusal ve uluslararası düzeyde\nişbirliği yapmak, n)\nİl ve ilçelerdeki kültür merkezlerinin inşa, onarım, yönetim, işletme ve diğer\nmali işlerini yürütmek, [132] o) (Ek:RG- 6 / 4 /202 4 -32 512 -CK- 158 /33 md.) Turizm sektörünün eğitilmiş eleman ihtiyacının tespiti ve bu ihtiyacın\nkarşılanması için gerekli tedbirlerin alınması, eğitim programlarının\nhazırlanması ve uygulanmasını sağlamak, ilgili meslek ve kamu kuruluşlarıyla gerekli\nişbirliğini yapmak, ö) (Ek:RG- 6 / 4 /202 4 -32 512 -CK- 158 /33 md.) Turizm\neğitimi programlarının geliştirilmesi ve eğitim düzeyinin yükseltilmesi\namacıyla dış kaynaklardan teknik yardım sağlamak, p) (Ek:RG- 6 / 4 /202 4 -32 512 -CK- 158 /33 md.) Toplumda\nturizm bilincinin geliştirilmesi için gerekli çalışmaları yapmak, bu amaçla\nilgili kurum ve kuruluşlarla işbirliği sağlamak, r) (Ek:RG- 6 / 4 /202 4 -32 512 -CK- 158 /33 md.) Turizmle\nilgili kamu kuruluşları personelinin turizm konularında eğitilmesini planlamak\nve gerçekleştirmek, s) (Ek:RG- 6 / 4 /202 4 -32 512 -CK- 158 /33 md.) Turist\nrehberliğine ilişkin mevzuat hükümleri ile verilen görevleri ve denetimleri\nyapmak, turist rehberliği mesleği ve turist rehberliği hizmetleri alanında\nkültür ve turizm politikalarının gerektirdiği tüm tedbirleri almak, ş) Bakan tarafından verilen diğer\ngörevleri yapmak. (2) Genel müdürlükte 375\nsayılı Kanun Hükmünde Kararnamenin ek 24 üncü maddesi uyarınca kontrolör ve\nstajyer kontrolör istihdam edilebilir. Kontrolörlerin ve stajyer kontrolörlerin\ngörevleri, çalışma usul ve esasları yönetmelikle belirlenir. [133] Yaşayan Miras ve\nKültürel Etkinlikler Genel Müdürlüğü MADDE 286- (Başlığı ile Birlikte Değişik:RG-6/4/2024-32512-CK-158/34\nmd.) (1) Yaşayan Miras ve\nKültürel Etkinlikler Genel Müdürlüğünün görev ve yetkileri şunlardır: a) Halk kültürünün halk\nedebiyatı, halk mutfağı, geleneksel tiyatro, halk müziği, gelenek görenek ve\ninançlar, halk sanatları, geleneksel oyun kültürü, giyim, kuşam, süsleme ve\nbenzeri bütün dallarında araştırma, derleme, inceleme ve diğer bilimsel\nçalışmaları yapmak, yaptırmak, yayımlamak, tanıtmak, kayıt altına almak ve bu\nhususta gerekli çalışmaları yürütmek, b) Somut olmayan kültürel\nmirasın korunmasına yönelik olarak; ülkemizdeki somut olmayan kültürel miras\nunsur ve taşıyıcılarının araştırılması, tespiti, envantere alınması,\ntanıtımı, kaydedilmesi, ulusal ve uluslararası kurum ve kuruluşlar ile eşgüdüm\nve işbirliğinin sağlanması, kültürlerarası diyaloğun geliştirilmesi\nyönünde çalışmalar yapmak, c) Türkiye dışında\nyaşayan Türklerin kültürel değerlerini kültür anlaşmaları ve kültürel mübadele\nprogramları çerçevesinde araştırmak, incelemek, derlemek ve diğer bilimsel\nçalışmaları yapmak, yaptırmak, bunları yayımlatmak, tanıtmak ve ilgili kurum ve\nkuruluşlarla işbirliği yaparak kayıt altına almak, ç) Geleneksel el\nsanatlarını ve Türk süsleme sanatlarını yaşatarak ve tanıtarak yok olmasını\nönlemek, aslına uygun olarak öğretip ustalar yetiştirerek gelecek kuşaklara\naktarılmasını sağlamak, ilgili meslek ve kamu kuruluşlarıyla gerekli işbirliğini\nyapmak, d) Yurtiçinde ve\nyurtdışında, kültür ve sanatın bir veya birden çok alanını kapsayan her türden\netkinlikler düzenlemek, koordinasyonunu üstlenmek, katkıda bulunmak; bu\netkinlikler ile ilgili olarak gerçek ve tüzel kişiler, kurumlar ve kuruluşlarla\ngerekli işbirliğini yapmak, e) Bakan tarafından\nverilen diğer görevleri yapmak. Tanıtma\nGenel Müdürlüğü MADDE\n287 – (1) Tanıtma Genel Müdürlüğünün görev ve yetkileri\nşunlardır: a)\nHer türlü imkândan yararlanarak, ülkemizin millî, manevî, tarihî, kültürel,\nsanatsal ve turistik değerlerinin yurt içi ve yurt dışında tanıtımını yapmak,\nyaptırmak, bu amaçla yurt içinde ve yurt dışında seminer, sempozyum, kolokyum,\nkongre, fuar, sergi, festival, yarışma, gösteriler ve benzeri faaliyetleri\ndüzenlemek veya düzenlenmiş olanlara katılmak, bu yönde faaliyet gösteren yerli\nveya yabancı, kamu veya özel kurum, kuruluş, topluluk ve kişileri desteklemek,\nyönlendirmek ve bunlar arasında gerekli işbirliğini sağlamak, bu tür faaliyetlerin\nülkemizde yapılmasını özendirmek, ödül vermek, b)\nDünya seyahat ticaretinin ülkemize yönelmesini sağlamak üzere, yurt içi ve yurt\ndışındaki yerli ve yabancı seyahat ticaret kuruluşları ile ortak projeler\ngeliştirmek, bunların faaliyetlerine yardımcı olmak, c)\nYukarıda belirtilen faaliyetlerin kolaylaştırılması ve geliştirilmesi amacıyla\nbu faaliyetleri yürüten, yönlendiren kitle iletişim veya ulaştırma kurumları\nile yakın ilişki içinde bulunmak ve yabancı kamuoyunu etkileyebilecek konumda\nbulunan kişi, kurum, kuruluş, topluluk veya bunların temsilcilerini davet etmek\nve ağırlamak, ç)\nYurt içi ve yurt dışı tanıtma için gerekli yayın, doküman ve malzemeyi\nhazırlamak, hazırlatmak, satın almak ve dağıtmak, d)\nÜlkemize yönelik turizm talebinin değerlendirilmesi ve buna uygun politikaların\noluşturulması amacıyla yurt içinde ve yurt dışında her türlü etüt ve\naraştırmaları yapmak veya yaptırmak, istatistik verilerini\nderlemek, e)\nÜlkemize yönelik turizm talebini artırmak amacıyla yurt dışında basın, yayın\ngibi tanıtım faaliyetlerine ilişkin mal ve hizmetleri satın almak, f)\nBakan tarafından verilen diğer görevleri yapmak. (2) (Ek:RG-18/1/2019-30659-CK-28/2 md.) ( İptal:\nAnayasa Mahkemesinin 23/1/2020 tarihli ve E.: 2019/31; K.: 2020/5 sayılı Kararı\nile) Hukuk\nHizmetleri Genel Müdürlüğü MADDE\n287/A - (Ek:RG-10/1/2019-30651-CK-27/53 md.) (1)\nHukuk Hizmetleri Genel Müdürlüğünün görev ve yetkileri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b)\nBakan tarafından verilen diğer görevleri yapmak. Personel Genel\nMüdürlüğü MADDE 287/B - (Ek:RG-14/4/2020-31099-CK-59/3\nmd.) (1) Personel Genel\nMüdürlüğünün görev ve yetkileri şunlardır: a) Bakanlığın insan\nkaynakları politikasını oluşturmak; uzmanlık, kadro, unvan, kıdem ve benzeri\nkıstasların analizleri doğrultusunda insan kaynağı planlamasını yapmak ve bu\nçalışmaları Bakanlık teşkilatı ile bağlı, ilgili ve ilişkili kuruluşları\nkoordine ederek uygulamak. b) Nitelikli insan\nkaynağını tespit etmek ve kuruma kazandırmak başta olmak üzere yetenek yönetimi\nsistemini kurmak ve uygulamak, c) Liyakat temelli\nölçümler ve insan kaynağı planlamasına göre; atama, nakil, terfi, yurtiçi,\nyurtdışı görevlendirmeleri ve yedeklemeyi yapmak üzere kariyer yönetimi sistemini\nkurmak, Bakanlık kadrolarının dağıtımı, tahsisi, tenkisi ve kadro verimliliği\nkonusunda çalışmalar yapmak, ç) Bakanlığın hizmet içi\neğitim programları başta olmak üzere, eğitim ihtiyaç analizleri doğrultusunda\neğitimlerin planlanmasını ve yapılmasını sağlamak, yönderlik sistemi kurmak,\netkinliğini ölçmek, yayım ve arşiv hizmetlerini yürütmek, d) Performans ve ödül\nyönetim sistemini kurmak ve uygulamak, e) Personelin özlük\nişlemlerini yürütmek, f) İnsan kaynakları\nsüreçlerinin yönetildiği ve izlendiği çevrim içi sistemi kurmak, g) Bakan tarafından\nverilen diğer görevleri yapmak. Bilgi Teknolojileri\nGenel Müdürlüğü MADDE 287/C - (Ek:RG-18/4/2020-31103-CK-60/11\nmd.) (1) Bilgi Teknolojileri\nGenel Müdürlüğünün görev ve yetkileri şunlardır: a) Bakanlığın hedef ve\npolitikaları ile iş modelleri ve yürütülen iş süreçlerine uygun olarak bilişim\nhedeflerini belirlemek, iş planlarını, mali planları ve kaynak planlarını\nhazırlamak, bu hususlarda gerekli bilişim standartlarını tespit etmek, Genel\nMüdürlüğün iş süreçlerini tasarlamak ve yayınlamak, b) Bakanlığın mevcut\nbilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme ve siber güvenliğini sağlamak ve bu\nkonularda görev üstlenen personelin bilgi teknolojilerindeki gelişmelere uygun\nolarak hizmet içi eğitim almalarını sağlamak, c) Güvenlik politikaları\ngeliştirmek, güvenlik katmanları oluşturmak ve bilgi güvenliğini sağlamak, ç) Genel Müdürlüğün görev\nalanına giren konularda ulusal ve uluslararası kapsamda, sistemler arası çevrim\niçi ve çevrim dışı veri akışını, paylaşımını ve koordinasyonu sağlamak ve buna\nilişkin usul ve esasları belirlemek, d) Bilişim çözümlerinin\nsürdürülebilirliğinin sağlanması için ilgili birimlerle koordinasyon ve işbirliği\niçinde çalışmaları yürütmek ve geliştirilecek iş modelleri ve iş süreçlerine\nilişkin her seviyede mevzuat oluşturma çalışmalarına katılmak, e) Kullanıcı hesaplarının\nyönetimini sağlamak, kullanıcı eğitimlerini planlamak ve yürütmek, f) Bilişim çözümlerinin\ngerektirdiği lojistik, idari ve teknik desteği sağlamak, g) Bakanlığın internet\nsayfaları, elektronik imza ve elektronik belge uygulamaları ile ilgili teknik\nçalışmaları yapmak, ğ) Bakanlıkça belirlenen\neylem planlarında yer alan bilgi teknolojileri ile ilgili stratejilerin Bakanlık\nteşkilatı ile bağlı, ilgili ve ilişkili kuruluşlar nezdinde koordine ederek\nuygulanmasını sağlamak, h) Bakan tarafından\nverilen diğer görevleri yapmak. Teftiş\nKurulu Başkanlığı MADDE\n288 - (1) Teftiş Kurulu Başkanlığı, Bakanın emri ve onayı üzerine aşağıdaki\ngörevleri yapar: [134] [ a) (Değişik:RG-14/4/2020-31099-CK-59/4\nmd.) Bakanlık merkez, taşra ve yurtdışı teşkilatı ile bağlı ve ilgili\nkuruluşların her türlü faaliyet ve işlemleriyle ilgili olarak denetim,\naraştırma, inceleme ve soruşturma işlerini yürütmek, usulsüzlükleri önleyici\nbir anlayışla rehberlik etmek, b)\nDenetim, inceleme ve soruşturma sonucunda tespit ettikleri hususlarda\nBakanlığın amaçlarını daha iyi gerçekleştirmek, mevzuata, plan ve programa\nuygun çalışmasını temin etmek amacıyla gerekli teklifleri hazırlamak ve Bakana\nsunmak, c) (Ek:RG-14/4/2020-31099-CK-59/4\nmd.) Bakanlığın görev alanına giren konularda ulusal ve uluslararası\nmevzuatın uygulanmasını izlemek, mevzuat çalışmaları yapmak ve önerilerde bulunmak, ç)\nBakan tarafından verilen diğer görevleri yapmak. (2)\nBakanlıkta 375 sayılı Kanun Hükmünde Kararnamenin ek 24 üncü maddesi uyarınca\nmüfettiş ve müfettiş yardımcısı istihdam edilebilir. Teftiş Kurulunun çalışma\nusul ve esasları, müfettiş ve müfettiş yardımcılarının seçilmesi ve yetiştirilmesi\nile diğer hususlar yönetmelikle düzenlenir. Avrupa\nBirliği ve Dış İlişkiler Dairesi Başkanlığı MADDE 289 - (1) Avrupa Birliği\nve Dış İlişkiler Dairesi Başkanlığının görev ve yetkileri şunlardır: a)\nÜlkemizin dış politikası doğrultusunda, çeşitli ülkeler ve milletlerarası\nkuruluşlarla kültür ve turizm ilişkilerini düzenlemek ve geliştirmek, b)\nKültür ve turizm alanında çeşitli ülkelerin hükümetleriyle akdedilecek\nişbirliği anlaşmaları ile mübadele programlarının hazırlanması ve uygulanmasına\nilişkin işlemleri yürütmek, c)\nMilletlerarası kültür ve turizm kuruluşları ile ilişkileri düzenlemek ve\nbunların yürütülmesinde gerekli koordinasyonu sağlamak, ç)\nBakanlığın görev ve faaliyet alanına giren konularda, Avrupa Birliği ile ilgili\nhususlarda koordinasyonu sağlamak, bu alanda Cumhurbaşkanının genel\npolitikasını uygulamaya yönelik tedbirleri almak, uyum ve uygulama çalışmaları\nile ilgili işleri yürütmek, d)\nAvrupa Birliğinin kültür ve turizm konularındaki mevzuat ve politikalarını\ntakip etmek ve bunlara ilişkin işlemleri yapmak, e) Bakan tarafından verilen diğer\ngörevleri yapmak Personel\nDairesi Başkanl ığı MADDE 290 – (Mülga:RG-14/4/2020-31099-CK-59/5\nmd.) Destek Hizmetleri Dairesi\nBaşkanlığı MADDE 291 – (1) Destek Hizmetleri Dairesi\nBaşkanlığının görev ve yetkileri şunlardır: a) Bakanl ık için gerekli araç, gereç ve\nmalzemenin temini ile ilgili hizmetleri yürütmek, b) İhtiyaç duyulan bina ve arazinin\nkiralanma ve satın alma işlemlerini yürüt mek, c) Temizlik, ayd ınlatma, ısıtma, bakım, onarım ve\ntaşıma hizmetlerini yapmak, ç) Genel evrak, arşiv ve\nhaber merkezinin hizmet ve faaliyetlerini düzenlemek ve yürütmek, d) Bakan tarafından\nverilen diğer görevleri yapmak. Strateji\nGeliştirme Başkanlığı MADDE\n292 - (1) Strateji\nGeliştirme Başkanlığının görev ve yetkileri şunlardır: a) 10/12/2003 tarihli ve 5018 sayılı Kamu Malî Yönetimi\nve Kontrol Kanunu, 22/12/2005 tarihli ve 5436 sayılı Kamu Malî Yönetimi ve\nKontrol Kanunu ile Bazı Kanun ve Kanun Hükmünde Kararnamelerde Değişiklik\nYapılması Hakkında Kanunun 15 inci maddesi, Cumhurbaşkanlığı kararnameleri ve\ndiğer mevzuatla strateji geliştirme ve mali hizmetler birimlerine verilen\ngörevleri yapmak, b)\nBakan tarafından verilen diğer görevleri yapmak. Alevi-Bektaşi Kültür\nve Cemevi Başkanlığı MADDE 292/A - (Ek:RG-9/11/2022-32008-CK-112/3\nmd.) (1) Alevi-Bektaşi Kültür ve\nCemevi Başkanlığının görev ve yetkileri şunlardır: a) Cemevlerinin ve ihtiyaçlarının belirlenmesine yönelik çalışmalar\nyapmak, cemevlerindeki hizmetlerin etkin ve verimli yürütülmesini koordine\netmek, b)\nCemevlerinin Başkanlıkça belirlenen hizmetlerinin gördürülmesi için yerel\nyönetimlere veya yatırım izleme ve koordinasyon başkanlıklarına ödenek aktarımına\nilişkin iş ve işlemleri yürütmek, c) Alevi-Bektaşilik\nhakkında tüm yönleriyle, sosyal ve beşerî bilimler bütünlüğü içinde bilimsel\naraştırmalar yapmak, yaptırmak ve bu konularda seminer, sempozyum, konferans ve\nbenzeri ulusal ve uluslararası etkinlikler düzenlemek, özgün bilgi üretimi için\nuygun ortamlar hazırlamak, yayınlar yapmak ve bu alandaki çalışmaları\ndesteklemek, ç) Alevi-Bektaşilikle ilgili akademik\nfaaliyetleri desteklemek amacıyla üniversiteler ve ilgili kurum ve kuruluşlarla\nişbirliği yapmak, d)\nAlevi-Bektaşiliği yurtiçinde ve yurtdışında bilimsel yönüyle araştırmak,\nderlemek ve bu amaçla yapılan çalışmaları desteklemek, e) Görev alanı kapsamında\nulusal ve uluslararası kurum ve kuruluşların bilimsel çalışmalarını ve bu\nalandaki yayınlarını takip etmek, gerekli görülenleri tercüme ettirerek basılmasını\nve yayımlanmasını sağlamak, f) Alevi-Bektaşilikle\nilgili eğitim ve kültür faaliyetlerini yürütmek ve desteklemek, g) Bakan tarafından\nverilen diğer görevleri yapmak. (2) Başkanlığın görev\nalanındaki çalışmalarını değerlendirmek ve önerilerini Başkanlığa bildirmek\nüzere Danışma Kurulu kurulmuştur. Danışma Kurulu, başkan ve onbir üyeden oluşur.\nAlevi-Bektaşi Kültür ve Cemevi Başkanı Danışma Kurulunun da başkanıdır. Danışma\nKurulu üyeleri, Alevi-Bektaşilik yolunda temayüz etmiş kişiler ile Başkanlığın\ngörev alanına giren konularda araştırma ve çalışmaları bulunanlardan\nCumhurbaşkanınca üç yıllığına seçilirler. Bakan gerekli gördüğü hâllerde Danışma\nKuruluna başkanlık edebilir. Danışma Kurulu üyelerinin ve toplantıya davet\nedilen kişilerin ulaşım ve konaklama giderleri Bakanlık bütçesinden karşılanır.\nDanışma Kurulunun çalışma usul ve esasları Bakanlıkça çıkarılan yönetmelikle\nbelirlenir. (3) (Mülga:RG-4/10/2024-32682-C.K.-164/2 md.) Hukuk\nMüşavirliği MADDE 293 - (Mülga:RG-10/1/2019-30651-CK-27/54\nmd.) Basın\nve Halkla İlişkiler Müşavirliği MADDE\n294 - (1) Bakanlıkta, basın ve halkla ilişkilerle ilgili faaliyetleri\nplanlamak ve bu faaliyetlerin belirlenecek usul ve esaslara göre yürütülmesini\nsağlamak üzere Basın ve Halkla İlişkiler Müşavirliği teşkil edilebilir. Özel Kalem Müdürlüğü MADDE 295 – (1) Özel Kalem Müdürlüğünün görev ve\nyetkileri şunlardır: a) Bakanın resmi ve özel\nyazışmalarını yürütmek, b) Bakanın her türlü\nprotokol ve tören işlerini düzenlemek ve yürütmek, c) Bakanın ziyaret,\ndavet, karşılama, uğurlama, ağırlama ve bayramlarla ilgili hizmetlerini\ndüzenlemek, yürütmek ve diğer kuruluşlarla koordine etmek, ç) Bakan tarafından\nverilen diğer görevleri yapmak. Taşra\nteşkilatı MADDE\n296 - (1) Bakanlık taşra teşkilatı kurmaya yetkilidir. (2) (Ek:RG-7/4/2022-31802-CK-98/1\nmd.) Kütüphanecilik hizmetleri ile kültürel ve sanatsal faaliyetleri yerine\ngetirmek üzere İstanbul İlinde doğrudan merkeze bağlı taşra kuruluşu olarak\nRami Kışlası Müdürlüğü kurulmuştur. (Mülga ikinci cümle:RG-4/10/2024-32682-C.K.-164/2\nmd.) (3) (Ek:RG-4/8/2022-31913-C.K-107/1 md.) Arkeoloji,  etnografya, resim ve\nheykel alanında müzecilik faaliyetleri, kütüphanecilik hizmetleri ile kültürel\nve sanatsal faaliyetleri yerine getirmek üzere İzmir İlinde doğrudan merkeze\nbağlı taşra kuruluşu olarak Tarihi Alsancak Tekel Fabrikası Kültür ve Sanat\nMerkez Müdürlüğü kurulmuştur. (İptal ikinci cümle: Anayasa Mahkemesinin 4/5/2023 Tarihli ve\nE: 2022/114, K: 2023/83 Sayılı Kararı ile.) Yurtdışı\nteşkilatı MADDE\n297 - (1) Bakanlık yurtdışı teşkilatı kurmaya yetkilidir. Ödül MADDE 298 – (1) Bakanlık, kendi görev alanına\ngiren konularda üstün başarı göstermiş kişi, topluluk ve kuruluşlara ödül\nverebilir. Verilecek ödülün miktarı ile verilme esas ve usulleri Hazine ve\nMaliye Bakanlığının görüşü alınarak hazırlanacak bir yönetmelikle belirlenir. Kadrolar MADDE\n299 - (1) Kadroların tespit, ihdas, kullanımı ve iptali ile kadrolara ilişkin\ndiğer hususlar Genel Kadro ve Usulü Hakkında Cumhurbaşkanlığı Kararnamesi\nhükümlerine göre düzenlenir. Uzman\nistihdamı MADDE\n300 - (1) Bakanlıkta, 14/7/1965 tarihli ve 657 sayılı Kanunun ek\n41 inci maddesi göre Kültür ve Turizm Uzmanı ile Kültür ve Turizm Uzman\nYardımcısı istihdam edilebilir. GEÇİCİ\nMADDE 1 - (Ek:RG- 6 / 4 /202 4 -32 512 -CK- 158 /35 md.) (1)\nBu maddenin yürürlüğe girdiği tarihte Araştırma ve Eğitim Genel Müdürü\nkadrosunda bulunan personelin görevi başkaca bir işleme gerek kalmaksızın sona\nerer. ONBİRİNCİ BÖLÜM Milli Eğitim Bakanlığı Görevler MADDE 301 – (1) Milli Eğitim Bakanlığının görev\nve yetkileri şunlardır: a) Okul öncesi, ilk ve\norta öğretim çağındaki öğrencileri bedenî, zihnî, ahlakî, manevî, sosyal ve\nkültürel nitelikler yönünden geliştiren ve insan haklarına dayalı toplum\nyapısının ve küresel düzeyde rekabet gücüne sahip ekonomik sistemin\ngerektirdiği bilgi ve becerilerle donatarak geleceğe hazırlayan eğitim ve\nöğretim programlarını tasarlamak, uygulamak, güncellemek; öğretmen ve\nöğrencilerin eğitim ve öğretim hizmetlerini bu çerçevede yürütmek ve\ndenetlemek, b) Eğitim ve öğretimin\nher kademesi için ulusal politika ve stratejilerin belirlenmesi amacıyla\ngerekli çalışmaları yapmak, uygulamak, uygulanmasını izlemek ve denetlemek,\nortaya çıkan yeni hizmet modellerine göre güncelleyerek geliştirmek, c) Eğitim sistemini\nyeniliklere açık, dinamik, ekonomik ve toplumsal gelişimin gerekleriyle uyumlu\nbiçimde güncel teknik ve modeller ışığında tasarlamak ve geliştirmek, ç) Eğitime erişimi\nkolaylaştıran, her vatandaşın eğitim fırsat ve imkânlarından eşit derecede\nyararlanabilmesini teminat altına alan politika ve stratejilerin geliştirilmesi\namacıyla çalışmalar yapmak, belirlenen politikaları uygulamak, uygulanmasını\nizlemek ve koordine etmek, d) Kız öğrencilerin,\nengellilerin ve toplumun özel ilgi bekleyen diğer kesimlerinin eğitime katılımını\nyaygınlaştıracak politika ve stratejilerin geliştirilmesi amacıyla gerekli\nçalışmaları yapmak, belirlenen politikaları uygulamak ve uygulanmasını koordine\netmek, e) Özel yetenek sahibi\nkişilerin bu niteliklerini koruyucu ve geliştirici özel eğitim ve öğretim\nprogramlarını tasarlamak, uygulamak ve uygulanmasını koordine etmek, f) Yükseköğretim\nkurumları dışındaki eğitim ve öğretim kurumlarını açmak, açılmasına izin vermek\nve denetlemek, g) Yurtdışında çalışan\nveya ikamet eden Türk vatandaşlarının eğitim ve öğretim alanındaki ihtiyaç ve\nsorunlarına yönelik çalışmaları ilgili kurum ve kuruluşlarla işbirliği içinde\nyürütmek, ğ) Yükseköğretim dışında\nkalan ve diğer kurum ve kuruluşlarca açılan örgün ve yaygın eğitim ve öğretim\nkurumlarının denklik derecelerini belirlemek, program ve düzenlemelerini\nhazırlamak, h) Yükseköğretimin millî\neğitim politikası bütünlüğü içinde yürütülmesini sağlamak için, 4/11/1981\ntarihli ve 2547 sayılı Yükseköğretim Kanunu ile Bakanlığa verilmiş olan görev\nve sorumlulukları yerine getirmek, ı) Kanunlarla ve Cumhurbaşkanlığı kararnameleriyle\nverilen diğer görevleri yapmak. Teşkilat MADDE 302 – (1) Milli Eğitim Bakanlığı; merkez,\ntaşra ve yurtdışı teşkilatından oluşur. Hizmet birimleri MADDE 303 – (1) Bakanlığın hizmet birimleri\nşunlardır: [135] a) Temel Eğitim Genel\nMüdürlüğü, b) Ortaöğretim Genel\nMüdürlüğü, c) Meslekî ve Teknik\nEğitim Genel Müdürlüğü, ç) Din Öğretimi Genel\nMüdürlüğü, d) Özel Eğitim ve\nRehberlik Hizmetleri Genel Müdürlüğü, e) Hayat Boyu Öğrenme\nGenel Müdürlüğü, f) Özel Öğretim Kurumları\nGenel Müdürlüğü, g) Yenilik ve Eğitim\nTeknolojileri Genel Müdürlüğü, ğ) (Mülga:RG-28/12/2024-32766-CK-176/2\nmd.) h) Ölçme, Değerlendirme\nve Sınav Hizmetleri Genel Müdürlüğü, ı) Yükseköğretim ve Yurt\nDışı Eğitim Genel Müdürlüğü, i) Avrupa Birliği ve Dış\nİlişkiler Genel Müdürlüğü, j) Personel Genel\nMüdürlüğü, k) Hukuk Hizmetleri Genel\nMüdürlüğü, l) Destek Hizmetleri\nGenel Müdürlüğü, m) (Ek:RG-6/2/2021-31387-CK-70/8\nmd.) Bilgi İşlem Genel Müdürlüğü, n) (Ek:RG-6/2/2021-31387-CK-70/8\nmd.) İnşaat ve Emlak Genel Müdürlüğü, o) Talim ve Terbiye\nKurulu Başkanlığı ö) Teftiş Kurulu\nBaşkanlığı, p) Strateji Geliştirme\nBaşkanlığı, r) (Mülga:RG-6/2/2021-31387-CK-70/8\nmd.) s) (Mülga:RG-6/2/2021-31387-CK-70/8\nmd.) ş) Basın ve Halkla\nİlişkiler Müşavirliği, t) Özel Kalem Müdürlüğü. Temel Eğitim Genel\nMüdürlüğü MADDE 304 – (1) Temel Eğitim Genel Müdürlüğünün\ngörev ve yetkileri şunlardır: a) Okul öncesi ve\nilköğretim okul ve kurumlarının yönetimine ve öğrencilerinin eğitim ve\nöğretimine yönelik çalışmalar yapmak ve belirlenen politikaları uygulamak, b)\nOkul öncesi ve ilköğretim okul ve kurumlarının eğitim ve öğretim programlarını,\nders kitaplarını, eğitim araç-gereçlerini hazırlamak veya hazırlatmak ve Talim\nve Terbiye Kuruluna sunmak, c) İlköğretim\nöğrencilerinin barınma ihtiyaçlarının giderilmesi ve maddî yönden desteklenmesi\nile ilgili iş ve işlemleri yürütmek, ç) Bakan tarafından\nverilen diğer görevleri yapmak. Ortaöğretim Genel\nMüdürlüğü MADDE 305 – (1) Ortaöğretim Genel Müdürlüğünün\ngörev ve yetkileri şunlardır: a) Ortaöğretim okul ve\nkurumlarının yönetimine ve öğrencilerinin eğitim ve öğretimine yönelik\nçalışmalar yapmak ve belirlenen politikaları uygulamak, b) Ortaöğretim okul ve\nkurumlarının eğitim ve öğretim programlarını, ders kitaplarını, eğitim\naraç-gereçlerini hazırlamak veya hazırlatmak Talim ve Terbiye Kuruluna sunmak, c) Ortaöğrenim\nöğrencilerinin barınma ihtiyaçlarının giderilmesi ve maddî yönden desteklenmesi\nile ilgili iş ve işlemleri yürütmek, ç) Bakan tarafından\nverilen diğer görevleri yapmak. Meslekî ve Teknik\nEğitim Genel Müdürlüğü MADDE 306– (1) Meslekî ve Teknik Eğitim Genel\nMüdürlüğünün görev ve yetkileri şunlardır: a) Meslekî ve teknik\neğitim ve öğretim veren okul ve kurumların yönetimine ve öğrencilerinin eğitim\nve öğretimine yönelik çalışmalar yapmak ve belirlenen politikaları uygulamak, b) Meslekî ve teknik\neğitim ve öğretim veren okul ve kurumların eğitim ve öğretim programlarını,\nders kitaplarını, eğitim araç-gereçlerini hazırlamak veya hazırlatmak ve Talim\nve Terbiye Kuruluna sunmak, c) Eğitim-istihdam\nilişkisini güçlendirecek, meslekî eğitimi yaygınlaştıracak politika ve\nstratejilerin geliştirilmesi için gerekli çalışmaları yapmak, belirlenen\npolitikaları uygulamak ve uygulanmasını koordine etmek, ç) 5/6/1986 tarihli ve\n3308 sayılı Meslekî Eğitim Kanununa göre aday çırak, çırak, kalfa ve ustaların\ngenel ve meslekî eğitimlerini sağlamak, d) Bakan tarafından\nverilen diğer görevleri yapmak. Din Öğretimi Genel\nMüdürlüğü MADDE 307 – (Değişik:RG-7/4/2022-31802-CK-98/2\nmd.) (1) Din Öğretimi Genel\nMüdürlüğünün görev ve yetkileri şunlardır: a) İlköğretim,\nortaöğretim ve yaygın eğitim kurumlarında din kültürü ve ahlak eğitimi ile bu\nalandaki seçmeli derslerin eğitim ve öğretimine ait programlar ile ders\nkitaplarını, eğitim araç-gereçlerini hazırlamak veya hazırlatmak ve Talim ve\nTerbiye Kuruluna sunmak, b) İmam hatip\nortaokulları ve imam hatip liselerinin alanları ile ilgili eğitim ve öğretim\nprogramlarını, ders kitaplarını, eğitim araç-gereçlerini hazırlamak veya\nhazırlatmak ve Talim ve Terbiye Kuruluna sunmak, c) İmam hatip\nortaokulları ve imam hatip liselerinin yönetimine, öğrencilerinin eğitim ve\nöğretimi ile program çeşitliliğine yönelik çalışmalar yapmak ve belirlenen\npolitikaları uygulamak, ç) İmam hatip\nortaokullarında ve imam hatip liselerinde hafızlık eğitimine yönelik çalışmalar\nyürütmek, d) Din ve ahlak eğitim ve\nöğretimini güçlendirecek politika ve stratejilerin geliştirilmesi için gerekli\nçalışmaları yapmak, e) Görev alanına giren\nkonularda üniversiteler, ilgili kurum ve kuruluşlar ile işbirliği yapmak, f) Bakanlık ilgili\nbirimleri ile koordine hâlinde ülkemizle dil, tarih veya kültür birliği bulunan\nülke ve topluluklar ile diğer ülkelerle din eğitim ve öğretimi alanında işbirliğine\nyönelik çalışmalar yapmak, g) Bakan tarafından\nverilen diğer görevleri yapmak. Özel Eğitim ve\nRehberlik Hizmetleri Genel Müdürlüğü MADDE 308 – (1) Özel Eğitim ve Rehberlik\nHizmetleri Genel Müdürlüğünün görev ve yetkileri şunlardır: a) İlgili bakanlıklarla\nişbirliği içinde, özel eğitim sınıfları, özel eğitim okulları, rehberlik ve\naraştırma merkezleri, iş okulları ve iş eğitim merkezleri ile aynı seviye ve\ntürdeki benzeri okul ve kurumların yönetimine ve öğrencilerin eğitim ve\nöğretimine yönelik çalışmalar yapmak ve belirlenen politikaları uygulamak, b) İlgili bakanlıklarla\nişbirliği içinde, özel eğitim okul ve kurumlarının eğitim ve öğretim\nprogramlarını, ders kitaplarını, eğitim araç-gereçlerini hazırlamak veya\nhazırlatmak ve Talim ve Terbiye Kuruluna sunmak, c) Bakan tarafından\nverilen diğer görevleri yapmak. Hayat Boyu Öğrenme\nGenel Müdürlüğü MADDE 309 – (1) Hayat Boyu Öğrenme Genel\nMüdürlüğünün görev ve yetkileri şunlardır: a) Zorunlu eğitim\ndışında, eğitim ve öğretimi hayat boyu devam edecek şekilde yaygınlaştırmak\namacıyla çalışmalar yapmak, bunları uygulamak, izlemek ve değerlendirmek, b) Yaygın eğitim ve\nöğretim ile açık öğretim hizmetlerini yürütmek, c) Örgün eğitim sistemine\ngirmemiş, herhangi bir eğitim kademesinden ayrılmış veya bitirmiş vatandaşlara\nyaygın eğitim yoluyla genel veya meslekî ve teknik öğretim alanlarında eğitim\nve öğretim vermek, ç) Yaygın eğitim ve\nöğretim okul ve kurumlarının eğitim ve öğretim programlarını, ders kitaplarını,\neğitim araç-gereçlerini hazırlamak veya hazırlatmak ve Talim ve Terbiye\nKuruluna sunmak, d) Bakan tarafından\nverilen diğer görevleri yapmak. Özel Öğretim Kurumları\nGenel Müdürlüğü MADDE\n310 – (1) Özel Öğretim Kurumları Genel Müdürlüğünün görev ve yetkileri\nşunlardır: a) 8/2/2007 tarihli ve\n5580 sayılı Özel Öğretim Kurumları Kanunuyla Bakanlığa verilen görevleri yerine\ngetirmek, b) Her kademedeki\nöğrencilere yönelik dernek ve vakıflar ile gerçek ve diğer tüzel kişilerce\naçılacak veya işletilecek yurt, pansiyon ve benzeri kurumların açılması, devri,\nnakli ve kapatılmasıyla ilgili esasları belirlemek ve denetlemek, c) (Değişik:\nRG-15/7/2018-30479 - CK-4/799 md.) Özel Barınma Hizmeti Veren Kurumlar ve\nBazı Düzenlemeler Hakkında Kanun Hükmünde Kararnamenin 13 üncü maddesinde\nbelirtilen görevleri yapmak, ç) Bakan tarafından\nverilen diğer görevleri yapmak. Yenilik ve Eğitim\nTeknolojileri Genel Müdürlüğü MADDE 311 – (1) Yenilik ve Eğitim Teknolojileri\nGenel Müdürlüğünün görev ve yetkileri şunlardır: [136] a) Eğitim ve öğretimin\nteknoloji ile desteklenmesine yönelik işleri yürütmek, b) Eğitim ve öğretim\nfaaliyetlerinde bilişim teknolojileri ile bilişim ürünlerinin kullanılmasına\nyönelik çalışmalar yürütmek, c) Yaygın eğitim ve\nöğretime yönelik olarak bilgi ve iletişim teknolojilerine dayalı program, film\nve benzeri yayınları hazırlamak veya hazırlatmak, yayınlamak veya yayınlatmak, ç) (Değişik:RG-28/12/2024-32766-CK-176/3\nmd.) Eğitim ve öğretimde; yapay zekâ ile bilgi ve iletişim teknolojileri\nalanlarında proje geliştirip yürütmek, uygulanan yeni teknolojiler ile gelişmeleri\nizlemek ve değerlendirmek, d) Eğitim ve öğretimde\nteknolojik imkânların tüm yurt çapında etkin ve yaygın biçimde kullanılmasını\nve her öğrencinin bilgi teknolojilerinden yararlanmasını sağlamak, e) (Ek:RG-28/12/2024-32766-CK-176/3\nmd.) Eğitim ve öğretimde; durum analizinin yapılması, ihtiyaca yönelik\nçözüm önerilerinin ortaya konulması, izleme ve değerlendirme çalışmalarına\nkatkı sağlaması amacıyla veriye dayalı analiz ve raporlama sistemlerini kurmak\nve işletmek, f) (Ek:RG-28/12/2024-32766-CK-176/3\nmd.) Eğitim ve öğretim teknolojileri sektörünü izlemek, yönlendirmek,\nilgili bakanlık ve kurumlarla eşgüdüm halinde sektörde faaliyette bulunanlar\narasındaki etkileşimi güçlendirmek, girişimcilik ve yenilikçilik faaliyetlerini\nözendirici çalışmalar yürüterek sektörün rekabet gücünün artırılmasına katkıda\nbulunmak, g) (Ek:RG-28/12/2024-32766-CK-176/3\nmd.) Eğitim ve öğretimde siber güvenlik, bilgi ve iletişim\nteknolojilerinin etik ve güvenli kullanımı konularında strateji geliştirmek,\nöğrenci, eğitim çalışanı ve velileri bilinçlendirmeye yönelik çalışmalar\nyürütmek, ğ) Bakan tarafından\nverilen diğer görevleri yapmak. Öğretmen Yetiştirme ve\nGeliştirme Genel Müdürlüğü MADDE\n312 – (Mülga:RG-28/12/2024-32766-CK-176/4\nmd.) Ölçme, Değerlendirme\nve Sınav Hizmetleri Genel Müdürlüğü MADDE 313 – (1) Ölçme, Değerlendirme ve Sınav\nHizmetleri Genel Müdürlüğünün görev ve yetkileri şunlardır: a) Merkezî sistemle\nyürütülen resmî ve özel yerleştirme, bitirme, karşılaştırma sınavlarını\nplanlamak, uygulamak ve değerlendirmek, b) Kamu kurum ve\nkuruluşları ile özel hukuk tüzel kişileri tarafından talep edilen mesleğe\ngiriş, yeterlik, görevde yükselme ve benzeri sınav hizmetlerini yürütmek, c) Sınavlara ilişkin\ndeğerlendirme ve sonuç belgelerinin düzenlenmesi ile itirazların incelenmesi\nişlemlerini yürütmek, ç) Genel Müdürlük\ntarafından yapılan sınavlarda sorulacak soruları hazırlamak veya hazırlatmak,\ndenetlemek ve güvenli bir şekilde saklanması için gerekli tedbirleri almak, d) Ölçme ve değerlendirme\nteknikleri üzerine araştırmalar yapmak veya yaptırmak, e) Gerekli durumlarda\noluşturulacak başvuru merkezleri ve sınav koordinatörlüklerinin koordinasyonunu\nsağlamak, sınavlarda görev alacak personeli belirlemek ve bu kişilere gerekli\nhizmet içi eğitimi vermek, f) Genel Müdürlükçe yürütülen\nsınav, ölçme, değerlendirme, yerleştirme ve diğer hizmet bedellerini\nbelirlemek, tahsil etmek ve döner sermaye hesabında tutmak, g) Yapılan sınavların\nsonuçlarını değerlendirmek suretiyle ilgili hizmet birimlerine veri desteği\nsağlamak, ğ) Bakan tarafından\nverilen diğer görevleri yapmak. Yükseköğretim ve Yurt\nDışı Eğitim Genel Müdürlüğü MADDE 314 – (1) Yükseköğretim ve Yurt Dışı Eğitim\nGenel Müdürlüğünün görev ve yetkileri şunlardır: [137] a) Yükseköğretime giriş\nsistemine ilişkin usul ve esasların belirlenmesinde ilgili birim, kurum ve\nkuruluşlarla iş birliği yapmak, b) 2547 sayılı\nYükseköğretim Kanunu ile Bakanlığa verilmiş olan görev ve sorumlulukları yerine\ngetirmek, c) 8/4/1929 tarihli ve\n1416 sayılı Ecnebi Memleketlere Gönderilecek Talebe Hakkında Kanun hükümlerine\ngöre yurt dışına yükseköğrenim görmek amacıyla gönderileceklerin sayısı, eğitim\nalanları, gönderileceklerde aranacak nitelikler, yurt dışındaki öğrenim\nçalışmaları ve istihdamlarının sağlanması ile ilgili işleri yürütmek ve koordinasyonu\nsağlamak, ç) Yurt dışında bulunan\nvatandaşlarımızın eğitim ve öğretim hizmetlerini yürütmek, yurda dönüşlerinde\neğitim sistemimize uyumlarını sağlamak amacıyla gerekli tedbirleri almak, d) Bakanlığın yurt\ndışındaki okul ve kurumlarının eğitim ve öğretim programlarını, ders\nkitaplarını, eğitim araç ve gereçlerini hazırlamak veya hazırlatmak ve Talim ve\nTerbiye Kurulunun görüşüne sunmak, e) (Ek:RG-28/12/2024-32766-CK-176/5\nmd.) 16/12/1960 tarihli ve 168 sayılı Yabancı Memleketlerde Türk Asıllı ve Yabancı\nUyruklu Öğretmenlere Sosyal Yardım Yapılması Hakkında Kanunla Bakanlığa verilen\ngörevleri yerine getirmek, f) Bakan tarafından\nverilen diğer görevleri yapmak. Avrupa Birliği ve Dış\nİlişkiler Genel Müdürlüğü MADDE 315 – (1) Avrupa Birliği ve Dış İlişkiler\nGenel Müdürlüğünün görev ve yetkileri şunlardır: a) Bakanlığın Avrupa\nBirliği ve diğer uluslararası kuruluşlarla ilgili işbirliği çalışmaları ile\nilgili mevzuat çerçevesinde ikili anlaşmalara ilişkin iş ve işlemleri yürütmek, b) (Değişik:RG-28/12/2024-32766-CK-176/6\nmd.) Bakanlık düzeyinde proje geliştirmek ve Bakanlığın diğer\nbirimleri tarafından yürütülen ulusal ve uluslararası projelerin uyumlu bir\nşekilde uygulanmasını ve koordinasyonunu sağlamak, c) (Değişik:RG-28/12/2024-32766-CK-176/6\nmd.) Bakanlığın diğer kurum ve kuruluşlarla yapacağı protokollere ilişkin\nkoordinasyon çalışmalarını yürütmek, ç) Yabancı hükümet ve\nkuruluşlardan sağlanan veya ülkemiz tarafından yabancılara verilen burslarla,\nkendi hesabına öğrenim yapmak üzere ülkemize gelen yabancı uyruklu öğrencilere\nilişkin görev ve hizmetleri yerine getirmek, d) Eğitim ve öğretim\nalanında ülkemizle dil, tarih veya kültür birliği bulunan ülke ve topluluklar\nile diğer ülkelerle işbirliğine yönelik işleri yürütmek, e) Bakan tarafından\nverilen diğer görevleri yapmak. Personel Genel\nMüdürlüğü MADDE 316 – (1) Personel Genel Müdürlüğünün\ngörev ve yetkileri şunlardır: a) Bakanlığın personel\npolitikası ve planlaması ile personel sisteminin geliştirilmesi konusunda\nçalışmalar yapmak ve tekliflerde bulunmak, b) Bakanlık personelinin\natama, nakil, terfi, emeklilik ve benzeri özlük işlemlerini yürütmek, c) (Değişik:RG-28/12/2024-32766-CK-176/7\nmd.) Millî Eğitim Akademisinde öğretmenlik mesleğine hazırlık eğitimine\nalınacak öğretmen adaylarının 10/10/2024 tarihli ve 7528 sayılı Öğretmenlik\nMesleği Kanunu kapsamında belirlenmesine yönelik iş ve işlemleri yürütmek, ç) (Mülga:RG-28/12/2024-32766-CK-176/7\nmd.) d) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE\n317 - (1) Hukuk Hizmetleri Genel Müdürlüğü nün görev ve yetki leri şunlardır: a) 26/9/2011\ntarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b) Bakan tarafından verilen diğer\ngörevleri yapmak. Destek Hizmetleri Genel\nMüdürlüğü MADDE 318 – (1) Destek Hizmetleri Genel\nMüdürlüğünün görev ve yetkileri şunlardır: a) 10/12/2003 tarihli ve\n5018 sayılı Kamu Malî Yönetimi ve Kontrol Kanunu hükümleri çerçevesinde,\nkiralama ve satın alma işlerini yürütmek, temizlik, güvenlik, aydınlatma,\nısınma, onarım, taşıma ve benzeri hizmetleri yapmak veya yaptırmak, b) Bakanlığın taşınır ve\ntaşınmazlarına ilişkin işlemleri ilgili mevzuat çerçevesinde yürütmek, c) Genel evrak ve arşiv\nfaaliyetlerini düzenlemek ve yürütmek, ç) Ders kitaplarını,\nkaynak ve yardımcı eğitim dokümanlarını, ders ve laboratuvar araç ve gereçleri\nile basılı eğitim malzemelerini, makine, teçhizat ve donatım ihtiyaçlarını\ntemin etmek, d) Döner sermaye\nişletmesi kurmak ve Bakanlığa bağlı döner sermaye işletmeleri ile ilgili işleri\nyürütmek, e) (Değişik:RG-6/2/2021-31387-CK-70/9\nmd.) Bakanlığa ait öğretmenevi ve akşam sanat okulu, misafirhane ve benzeri\nsosyal tesislere ilişkin (…) [138] her türlü iş ve işlemleri\nyürütmek, f) Bakan tarafından\nverilen diğer görevleri yapmak. Bilgi İşlem Genel\nMüdürlüğü MADDE 318/A-\n(Ek:RG-6/2/2021-31387-CK-70/10 md.) (1) Bilgi İşlem Genel\nMüdürlüğünün görev ve yetkileri şunlardır: a) Bakanlık projelerinin\nBakanlık bilişim altyapısına uygun olarak tasarlanmasını ve uygulanmasını\nsağlamak, teknolojik gelişmeleri takip etmek, bilgi güvenliği ve güvenilirliği\nkonusunun gerektirdiği önlemleri almak, ilkeleri belirlemek, kamu bilişim\nstandartlarına uygun çözümler üretmek, b) Bakanlık birimleri ile\ntaşra teşkilatının bilgi işlem ve otomasyon ihtiyacını karşılamak ve işletimini\nsağlamak, Bakanlığın bilgi işlem hizmetlerini yürütmek, c) Bakanlığın internet\nsayfaları, elektronik imza ve elektronik belge uygulamaları, bilişim sistemleri\n(MEBBİS), e-okul uygulamaları ile yapay zekâ, büyük veri ve makine öğrenmesi\nkonusundaki çalışmaları yürütmek, ç) Bakanlık hizmetleriyle\nilgili bilgileri toplamak ve ilgili birimlerle işbirliği içinde veri tabanları\noluşturmak, d) Bakanlığın mevcut\nbilişim altyapısının kurulumu, bakımı, ikmali, geliştirilmesi ve güncellenmesi\nile ilgili işleri yürütmek, haberleşme güvenliğini sağlamak ve bu konularda\ngörev üstlenen personelin bilgi teknolojilerindeki gelişmelere paralel olarak\ndüzenli şekilde hizmet içi eğitim almalarını sağlamak, e) Bakan tarafından\nverilen diğer görevleri yapmak. İnşaat ve Emlak Genel\nMüdürlüğü MADDE 318/B-\n(Ek:RG-6/2/2021-31387-CK-70/10 md.) (1) İnşaat ve Emlak Genel\nMüdürlüğünün görev ve yetkileri şunlardır: a) Okul ve kurum binaları\ndâhil, taşınmazlara ilişkin her türlü satım, yapma, yaptırma, bakım, onarım ve\ntadilat işleri ile bunlara ait kontrol, koordinasyon ve mimari proje\nçalışmalarını yürütmek, b) Kamulaştırma\nişlemlerini yürütmek, c) Bakanlığa ait arsa,\nbina ve tesisleri, ilgili birimlerle koordine ederek, imar durumu ve uygunluğu\nyönünden incelemek, ihtiyaçlarını tespit etmek ve programlamak, ç) Bakanlığın ihtiyaç\nduyduğu her türlü tesis ve hizmet binaları ile ihtiyaç duyulan okul ve eğitim\nyerleşkesi, sosyal donatı gibi eğitim tesislerini, Hazinenin mülkiyetinde\nbulunan arazi, arsa ve binaların gerçek bedeli üzerinden devri karşılığında\nve/veya bedeli Bakanlık bütçesinin ilgili tertiplerine bu amaçla konulan\nödeneklerden veya döner sermaye gelirlerinden karşılanmak üzere, kiralamak,\nsatın almak, yapmak, yaptırmak veya düzenlenen protokoller çerçevesinde Toplu\nKonut İdaresi Başkanlığına veya inşaat işleri ile ilgili araştırma, proje,\ntaahhüt, finansman ve yapım işlemleri konusunda görevli ve yetkili kamu tüzel\nkişiliğine sahip diğer kamu kurum ve kuruluşlarına doğrudan yaptırmak ve bu amaçla\nyapılacak iş ve işlemleri yürütmek, d) Okul ve eğitim\nyerleşkesi gibi eğitim tesislerinin okul ve eğitim tesisi olarak kullanılmak\nkaydıyla gerçek kişilere veya özel hukuk tüzel kişilerine kiralanmasına ilişkin\nişleri yürütmek, e) Kamu kurumları arasında\ntaşınmaz ve aynî hak devri ile Bakanlığa yapılacak taşınmaz bağış işlemlerinin\nyürütülmesinde mevzuata yönelik değerlendirmeleri, teknik-ekonomik etütleri ve\nrantabilite hesaplarını yapmak, izlemek, her aşamada takip etmek ve yürütmek, f) Bakan tarafından\nverilen diğer görevleri yapmak. Talim ve Terbiye\nKurulu Başkanlığı MADDE 319 – (1)\nTalim ve Terbiye Kurulu Başkanlığı, Bakanlığın bilimsel danışma ve inceleme\norganıdır. (2) Talim ve Terbiye Kurulu Başkanlığının\noluşumu, çalışma usul ve esasları ile diğer hususlar Cumhurbaşkanı tarafından\nçıkarılan yönetmelikle düzenlenir. (3) Talim ve Terbiye Kurulu, evrensel değer ve\nstandartları göz önünde bulundurarak, kalite, eşitlik ve etkililik ilkeleri ile\nmillî ve toplumsal değerlere dayalı bir eğitim sistemi oluşturmak amacıyla\naşağıdaki görevleri yerine getirir: a) Eğitim sistemini, eğitim ve öğretim plan ve\nprogramlarını, ders kitaplarını hazırlatmak, hazırlananları incelemek veya\ninceletmek, araştırmak, geliştirmek ve uygulamaya ilişkin görüşlerini Bakana\nsunmak, b) Bakanlık birimlerince hazırlanan eğitim ve öğretim\nprogramları, ders kitapları, yardımcı kitaplar ile öğretmen kılavuz kitaplarını\nincelemek, inceletmek ve sonucunu Bakana sunmak, c) Yurtdışı eğitim ve öğretim kurumlarından alınmış,\nilköğretim ve ortaöğretim diploma ve öğrenim belgelerinin derece ve\ndenkliklerine ilişkin ilke kararlarını Bakanın onayına sunmak, ç) Eğitim ve öğretimle ilgili konularda Bakanlığın\ndiğer birimleri ile işbirliği yapmak. Teftiş Kurulu\nBaşkanlığı [139] MADDE 320 – (1) Teftiş Kurulu Başkanlığı, Bakanın\nemri veya onayı üzerine aşağıdaki görevleri yapar: [140] a) Bakanlığın görev\nalanına giren konularda Bakanlık personeline, Bakanlık okul ve kurumlarına,\nözel öğretim kurumlarına ve gerçek ve tüzel kişilere rehberlik etmek, b) Bakanlığın görev\nalanına giren konularda faaliyet gösteren kamu kurum ve kuruluşları, gerçek ve\ntüzel kişiler ile gönüllü kuruluşlara, faaliyetlerinde yol gösterecek plan ve\nprogramlar oluşturmak ve rehberlik etmek, c) Bakanlık tarafından\nveya Bakanlığın denetiminde sunulan hizmetlerin kontrol ve denetimini ilgili\nbirimlerle iş birliği içinde yapmak, süreç ve sonuçlarını mevzuata, önceden\nbelirlenmiş amaç ve hedeflere, performans ölçütlerine ve kalite standartlarına\ngöre analiz etmek, karşılaştırmak ve ölçmek, kanıtlara dayalı olarak\ndeğerlendirmek, elde edilen sonuçları rapor hâline getirerek ilgili birimlere\nve kişilere iletmek, ç) (Değişik:RG-14/9/2024-32662-\nCK- 163/11 md.) Bakanlık teşkilatı ve personeli ile Bakanlığın denetimi\naltındaki her türlü kuruluşun faaliyet ve işlemlerine ilişkin olarak,\nusulsüzlükleri önleyici, eğitici ve rehberlik yaklaşımını ön plana çıkaran bir\nanlayışla, Bakanlığın görev ve yetkileri çerçevesinde denetim, inceleme ve\nsoruşturma iş ve işlemlerini yapmak, d) (Değişik:RG-14/9/2024-32662-\nCK- 163/11 md.) Her derece ve türdeki örgün ve yaygın eğitim kurumları ile\nil ve ilçe millî eğitim müdürlüklerinin rehberlik, işbaşında yetiştirme,\ndenetim, değerlendirme, inceleme, araştırma ve soruşturma hizmetlerini\nyürütmek, e) (Ek:RG-6/7/2021-31533-C.K-78/1\nmd.) Eğitim müfettişlerinin çalışmalarının koordinasyonu ile rehberlik ve\ndenetim hizmetlerinin yürütülmesinde bütünlüğü sağlamak, f) Bakan tarafından\nverilen diğer görevleri yapmak. (2) (Ek:RG-3/12/2021-31678-C.K-87/1\nmd.) Başkanlıkta 375 sayılı Kanun Hükmünde Kararnamenin ek 24 üncü maddesi\nuyarınca müfettiş ve müfettiş yardımcısı istihdam edilebilir. (3) Bakanlık tarafından\nveya Bakanlığın denetiminde sunulan hizmetlerin rehberlik ve teftişini sağlamak\namacıyla gerekli görülen illerde Bakan onayı ile çalışma merkezleri\nkurulabilir. Teftiş Kurulu Başkanlığı, Başkan ile Başkanlık birimlerinde ve\nçalışma merkezlerinde görevli başmüfettiş, müfettiş ve müfettiş\nyardımcılarından oluşur. Başkanlığın görev merkezi Ankara’dır. Bu merkez,\nBaşkanlık birimlerinde görevlendirilen müfettişlerin aynı zamanda çalışma\nmerkezidir. [141] (4) Teftiş Kurulu\nBaşkanlığının ve çalışma merkezlerinin görev, yetki ve sorumlulukları, çalışma\nusul ve esasları, (…) [142] ve diğer hususlar yönetmelikle düzenlenir. [143] Strateji Geliştirme\nBaşkanlığı MADDE 321 – (1) Strateji Geliştirme Başkanlığının görev ve yetkileri şunlardır: a) 10/12/2003 tarihli ve 5018 sayılı Kamu Malî Yönetimi\nve Kontrol Kanunu, 22/12/2005 tarihli ve 5436 sayılı Kamu Malî Yönetimi ve\nKontrol Kanunu ile Bazı Kanun ve Kanun Hükmünde Kararnamelerde Değişiklik\nYapılması Hakkında Kanunun 15 inci maddesi, Cumhurbaşkanlığı kararnameleri ve\ndiğer mevzuatla strateji geliştirme ve mali hizmetler birimlerine verilen\ngörevleri yapmak, b)\nBakan tarafından verilen diğer görevleri yapmak. Bilgi İşlem Dairesi\nBaşkanlığı [144] MADDE 322 – (Mülga:RG-6/2/2021-31387-CK-70/11\nmd.) İnşaat ve Emlak\nDairesi Başkanlığı MADDE 323 –\n(Mülga:RG-6/2/2021-31387-CK-70/11 md.) Basın ve Halkla\nİlişkiler Müşavirliği MADDE 324 – (1) Basın ve Halkla İlişkiler\nMüşavirliğinin görev ve yetkileri şunlardır: a) Bakanlığın basın ve\nhalkla ilişkilerle ilgili faaliyetlerini planlamak ve bu faaliyetlerin\nbelirlenecek usûl ve esaslara göre yürütülmesini sağlamak, b) 9/10/2003 tarihli ve\n4982 sayılı Bilgi Edinme Hakkı Kanununa göre yapılacak bilgi edinme\nbaşvurularını etkin, süratli ve doğru bir şekilde sonuçlandırmak üzere gerekli\ntedbirleri almak, c) Bakan tarafından\nverilen diğer görevleri yapmak. Özel Kalem Müdürlüğü MADDE 325 – (1) Özel Kalem Müdürlüğünün görev ve\nyetkileri şunlardır: a) Bakanın çalışma\nprogramını düzenlemek, b) Bakanın resmî ve özel\nyazışmalarını, protokol ve tören işlerini düzenlemek ve yürütmek, c) Bakan tarafından\nverilen diğer görevleri yapmak. Ortak görevler MADDE 326 – (1) Bakanlık birimleri, sorumluluk\nalanlarıyla ilgili konularda aşağıdaki görevleri de yerine getirirler: a) Eğitim ve öğretime\nilişkin hedef, politika ve standartların belirlenmesi amacıyla gerekli\nçalışmaları yapmak, b) Eğitim ve öğretimi\netkileyen faktörleri tespit etmek, toplum ve sektör bazında ihtiyaç ve\nbeklentileri karşılamak üzere araştırma ve geliştirme faaliyetleri yapmak, c) Öğrencilerin, plan ve\nprogramlarda tespit edilen amaçlar doğrultusunda yöneltme ve geliştirilmelerine\nilişkin rehberlik çalışmaları yapmak, ç) Öğretim programları,\nders kitapları, öğretmen kılavuz kitapları ile diğer ders araç ve gereçlerine\nyönelik araştırmalar yapmak, geliştirilmelerine katkı sağlayıcı çalışmalar\nyapmak ve ilgili birimlere sunmak, d) Özel eğitim, rehberlik\nve psikolojik danışma hizmetlerini yürütmek, e) Okul, ilçe, il ve ülke\ndüzeyinde yapılan eğitim, öğretim ve yönetim hizmetleri ile ilgili ölçme ve\ndeğerlendirme sonuçlarını değerlendirmek, f) Eğitim ve öğretim\nsürecine diğer kurum, kuruluş ve bireylerin katılımını sağlamak, g) Eğitim ihtiyaçlarını\nkarşılamak üzere, eğitim bina ve tesisleri ile eğitim araç ve gereçlerinin\nplanlanması, projelendirilmesi ve üretilmesinde ilgili birimlerle işbirliği\nyapmak. ğ) Eğitim ve öğretim\nkurumlarının öğretime açılması ve kapatılmasına ilişkin usûl ve esasları\nbelirlemek. Taşra teşkilatı MADDE 327 – (1) Bakanlık, taşra teşkilatı\nkurmaya yetkilidir. (2) Her ilde ve ilçede\nbir millî eğitim müdürlüğü kurulur. İlçe millî eğitim müdürlükleri, görev ve\nhizmetleri yürütürken il millî eğitim müdürlüklerine karşı da sorumludur. İl ve\nilçelerin sosyal ve ekonomik gelişme durumları, nüfusları ve öğrenci sayıları\ngöz önünde bulundurularak, bu müdürlükler farklı tip ve statülerde kurulabilir\nve bunlara farklı yetkiler verilebilir. İş durumuna ve ihtiyaca göre millî\neğitim müdürlüklerine bağlı olarak ayrı il ve ilçe birimleri de kurulabilir. (3) (Ek:RG-6/7/2021-31533-C.K-78/2\nmd.) (Değişik:RG-14/9/2024-32662- CK- 163/12 md.) İl millî eğitim\nmüdürlüklerinde 375 sayılı Kanun Hükmünde Kararnamenin ek 24 üncü maddesi\nuyarınca eğitim müfettişi ve eğitim müfettiş yardımcısı istihdam edilebilir. Yurtdışı teşkilatı MADDE 328 – (1) Bakanlık, yurtdışı teşkilatı\nkurmaya yetkilidir. (2) (İptal fıkra:Anayasa\nMahkemesinin 26/10/2023 tarihli ve E.:2018/118; K.:2023/180 sayılı Kararı ile) Çalışma grupları MADDE 329– (1) Bakanlık görev alanına giren\nkonularla ilgili olarak çalışmalarda bulunmak üzere diğer bakanlıklar, kamu\nkurum ve kuruluşları, sivil toplum kuruluşları, özel sektör temsilcileri ve\nkonu ile ilgili uzmanların katılımıyla geçici çalışma grupları oluşturabilir. Kadrolar MADDE\n330 – (1) Kadroların tespiti, ihdası, kullanımı ve iptali ile kadrolara\nilişkin diğer hususlar, Genel Kadro ve Usulü Hakkında Cumhurbaşkanlığı\nKararnamesi hükümlerine göre düzenlenir. (2) (Değişik birinci\ncümle:RG-21/4/2021-31461-CK-73/39 md.) Bakanlığa\ntahsis edilmiş bulunan serbest kadrolardan öğretmen kadroları dışındaki\nkadrolar merkez ve taşra birimlerine, öğretmen kadroları ise branşlar esas\nalınarak okul ve kurumlara, Cumhurbaşkanınca çıkarılacak yönetmelikte\nbelirlenen norm kadro sayılarına uygun olarak dağıtılır. Dağıtım\ncetvellerinin vizesine ilişkin usûl ve esaslar yönetmelikte düzenlenir. İl\nmillî eğitim müdürlüklerine, 25/8/2011 tarihli ve 652 sayılı Özel Barınma\nHizmeti Veren Kurumlar ve Bazı Düzenlemeler Hakkında Kanun Hükmünde Kararname\n37 nci maddesi uyarınca aylıksız izne ayrılma talebinde bulunan öğretmenlerin\nizin verilmeden önce atamalarında kullanılmak amacıyla yeterli sayıda boş\nöğretmen kadrosu tahsis edilir. Kapatılan veya norm kadro sayısı azalan okul ve\nkurumların ihtiyaç fazlası boş öğretmen kadroları il millî eğitim\nmüdürlüklerine aktarılır. [145] Öğretmenlerin\nemekliliği MADDE 331– (1) Öğretmenlerin emeklilik\nişlemleri Haziran ve Temmuz ayları içinde yapılır. Bu aylar dışında emeklilik\nişlemi yapılabilmesi, görev yapılan il sınırları içinde emeklilik talebinde\nbulunan personelin sınıf ve branşında öğretmen fazlasının bulunması ve işlemin\nBakanlıkça uygun görülmesine bağlıdır. Uzman istihdamı MADDE 332 – (1) Bakanlık merkez teşkilatında;\n657 sayılı Kanunun ek 41 inci maddesine göre Milli Eğitim Uzmanları ve Milli\nEğitim Uzman Yardımcıları istihdam edilir. Telif ve sınav\nücretleri ile yurtdışı okul giderleri MADDE 333 – (1) Bakanlık tarafından kamu veya\nözel hukuk tüzel kişileri ile gerçek kişilere, okul ve kurumların eğitim ve\nöğretim programları, taslak ders kitapları ve diğer yayınları ile eğitim araç\nve gereçlerinin ve Bakanlıkça yapılan sınavların sorularının hazırlatılması\nveya inceletilmesi karşılığı ilgili mevzuat uyarınca ödenecek bedel ve telif\nücretleri ile taslak kitap, ders kitabı, eğitim araç ve gereçlerinin inceleme\nişlerinde görev alanlara yapılacak ödeme döner sermaye hesabından karşılanır.\nBu fıkra uyarınca yapılacak ödemeye ilişkin usul ve esaslar Hazine ve Maliye\nBakanlığının görüşü alınarak Bakanlıkça tespit edilir. (2) Bakanlığa sunulan\ntaslak ders kitapları ile diğer eğitim araç ve gereçlerinin incelenmesi ve\nBakanlıkça yapılan sınavlar karşılığında Bakanlık döner sermaye hesabına\nyatırılacak bedelin tutarı ile tahsiline ilişkin usul ve esaslar Bakanlıkça\ntespit edilir. (3) Yurtdışında\nbüyükelçilikler ve başkonsolosluklar aracılığıyla Bakanlığa bağlı olarak\nfaaliyet gösteren okulların hizmet binası yapımı, donatımı, kefalet ücreti ve\nkira giderleri ile Bakanlıkça uygun görülen diğer ihtiyaçları Bakanlık\nbütçesine bu amaçla konulacak ödenekten karşılanır. Öğretmenlerin aylık\nkarşılığı okutacağı dersler MADDE 334 - (1) Öğretmenlerin, alanlarına göre\naylık karşılığı okutacağı dersler Bakanlık tarafından yürürlüğe konulan\nyönetmelikle belirlenir. Geçici görevlendirme MADDE 335 - (1) Bakanlıkta 375 sayılı Kanun\nHükmünde Kararnamenin ek 25 inci maddesi uyarınca geçici personel istihdam\nedilebilir. Personele dair geçiş\nhükümleri GEÇİCİ MADDE 1 - (Ek:RG-3/12/2021-31678-C.K-87/2\nmd.) (1) 2 sayılı Genel Kadro\nve Usulü Hakkında Cumhurbaşkanlığı Kararnamesinin eki (I) sayılı Cetvelin Millî\nEğitim Bakanlığı bölümünde yer alan “Bakanlık Maarif Başmüfettişi” unvanlı\nkadrolar “Başmüfettiş” şeklinde, “Bakanlık Maarif Müfettişi” unvanlı kadrolar\n“Müfettiş” şeklinde ve “Bakanlık Maarif Müfettiş Yardımcısı” unvanlı kadrolar\n“Müfettiş Yardımcısı” şeklinde değiştirilmiştir. (2) Bu maddenin yürürlüğe\ngirdiği tarihte Millî Eğitim Bakanlığında Bakanlık Maarif Başmüfettişi ve\nBakanlık Maarif Müfettişi kadrolarında bulunanlar, kadro dereceleriyle\ndurumlarına uygun Başmüfettiş ve Müfettiş kadrolarına başkaca bir işleme gerek\nkalmaksızın atanmış sayılır. Bunların Bakanlık Maarif Başmüfettişi ve Bakanlık\nMaarif Müfettişi kadrolarında geçirdikleri süreler, Başmüfettiş ve Müfettiş\nkadrolarında geçmiş sayılır. (3) Bu maddenin yürürlüğe\ngirdiği tarihte Millî Eğitim Bakanlığı taşra teşkilatında Maarif Müfettişi ve\nMaarif Müfettiş Yardımcısı kadrolarında bulunanlar, kadro dereceleriyle\ndurumlarına uygun Eğitim Müfettişi ve Eğitim Müfettiş Yardımcısı kadrolarına\nbaşkaca bir işleme gerek kalmaksızın atanmış sayılır. Bu kapsamda yapılacak\natamalar için uygun boş kadro bulunmaması halinde söz konusu kadrolar başkaca\nbir işleme gerek kalmaksızın atama işleminin yapıldığı tarih itibarıyla ihdas\nedilerek 2 sayılı Cumhurbaşkanlığı Kararnamesinin eki (I) sayılı Cetvelin Millî\nEğitim Bakanlığı bölümüne eklenmiş sayılır. (İptal üçüncü cümle: Anayasa\nMahkemesinin 18/1/2024 tarihli ve E: 2021/89, K: 2024/8 sayılı Kararı ile.) (4) Bu madde hükümleri\nuyarınca kadro unvanları değişenlerin önceki kadro unvanlarına ilişkin olarak\nmevzuatta yapılmış olan atıflar yeni kadro unvanlarına yapılmış sayılır. GEÇİCİ MADDE 2- (Ek:RG-28/12/2024-32766-CK-176/8\nmd.) (1) Bu maddenin yürürlüğe\ngirdiği tarihte mülga Öğretmen Yetiştirme ve Geliştirme Genel Müdürlüğünde\nÖğretmen Yetiştirme ve Geliştirme Genel Müdürü ve Genel Müdür Yardımcısı\nkadrolarında bulunanların görevleri başkaca bir işleme gerek kalmaksızın sona\nerer. ONİKİNCİ BÖLÜM Milli Savunma Bakanlığı Görev MADDE\n336 - (1) Milli\nSavunma Bakanının görev ve yetkileri: a) Milli Savunma\ngörevlerinin siyasi, hukuki, sosyal, askeri okullardaki (harp okulları ve\nastsubay meslek yüksekokulları) eğitim, mali ve bütçe hizmetlerini, b) Silahlı Kuvvetlerin\nCumhurbaşkanınca kararlaştırılacak savunma politikası çerçevesinde, Genelkurmay\nBaşkanlığı tarafından tespit olunan ve Milli Savunma Bakanı tarafından\nonaylanan ilke, öncelik ve ana programlarına göre: [146] 1) Barışta ve savaşta\npersonel temini ile asker alma hizmetlerini, 2) Silah, araç, gereç ve\nher çeşit lojistik ihtiyaç maddelerinin tedariki hizmetlerini, 3) Askeri fabrikalar ve tersaneler dahil\nharp sanayii hizmetlerini, 4) Sağlık ve veteriner\nhizmetlerini, 5) Türkiye Cumhuriyeti\nsınırları dâhilinde gerçekleştirilecek insani amaçlı mayın ve/veya patlamamış\nmühimmat temizliğine yönelik faaliyetlerini, 6) 24/2/2000 tarihli ve\n4536 sayılı Denizlerde ve Yurt Yüzeyinde Görülen Patlayıcı Madde ve Şüpheli\nCisimlere Uygulanacak Esaslara İlişkin Kanun kapsamında faaliyetlerini, 7) İnşaat, emlak, iskan\nve enfrastrüktür hizmetlerini, c) Teftiş, inceleme ve\nsoruşturma hizmetlerini, ç) Bakanlık merkez ve\ntaşra teşkilatı ile bağlı, ilgili ve ilişkili kuruluşlarında görev alacak\npersonelin güvenlik soruşturması ve arşiv araştırması hizmetlerini Milli\nİstihbarat Teşkilatı ve Emniyet Genel Müdürlüğü aracılığıyla, yürütmektir. Teşkilat MADDE 337 – (Değişik:RG-6/2/2021-31387-CK-70/12 md.) (1) Milli Savunma\nBakanlığı; merkez, taşra ve yurtdışı teşkilatından oluşur. Genelkurmay\nBaşkanlığı ve Kuvvet Komutanlıkları [147] MADDE 338 – (Değişik:\nRG-15/7/2018-30479 - CK-4/799 md.) (1) Genelkurmay\nBaşkanlığı ile Kara, Deniz ve Hava Kuvvetleri Komutanlıkları Milli Savunma Bakanına\nbağlıdır. Cumhurbaşkanı gerekli gördüğünde Genelkurmay Başkanı ile Kuvvet\nKomutanları ve bağlılarından doğrudan bilgi alabilir, bunlara doğrudan emir\nverebilir. Verilen emir herhangi bir makamdan onay alınmaksızın derhal yerine\ngetirilir. (2) Genelkurmay Başkanı\nile Kara, Deniz ve Hava Kuvvetleri Komutanları Milli Savunma Bakanına ayrı ayrı\nbağlı ve sorumludur. (3) Genelkurmay\nBaşkanlığı ile Kuvvet Komutanlıklarının teşkilatı Milli Savunma Bakanlığı kadro\nve kuruluşunda gösterilir. (4) Genelkurmay Başkanı\nCumhurbaşkanı namına Silahlı Kuvvetlerin komutanıdır. Genelkurmay Başkanı\nsavaşta başkomutanlık görevlerini Cumhurbaşkanı namına yerine getirir. (5) Genelkurmay Başkanı,\nSilahlı Kuvvetlerin savaşa hazırlanmasında personel, istihbarat, harekât, teşkilat\nve eğitim hizmetlerine ait ilke ve öncelikler ile ana programları hazırlayarak\nMilli Savunma Bakanının onayına sunar. Bunlardan; a) İstihbarat, harekât,\nteşkilat ve eğitim hizmetlerinin Kara, Deniz, Hava Kuvvetleri Komutanlıkları\nile Genelkurmay Başkanlığına bağlı kuruluşlar vasıtasıyla uygulanmasını sağlar. b) Personel hizmetleri,\nözel kanunlarına ve Cumhurbaşkanlığı kararnamesine göre yürütülür. 6) Lojistik ve tedarik\nhizmetleri için tespit etmiş olduğu ilke, öncelik ve ana programlar ile askeri\nokullardaki eğitim ve öğretim hizmetlerine ilişkin önerilerini, bu hizmetleri\nyürütecek olan Milli Savunma Bakanlığına bildirir. (7) Uluslararası\nyapılacak anlaşma ve andlaşmaların askeri yönlerinin tayininde ve uygulama\nesaslarının tespitinde Genelkurmay Başkanının mütalaası alınır. Gerektiğinde bu\ntoplantılara katılır veya temsilci gönderir. (8) Genelkurmay\nBaşkanı; şahsen veya yetkili kılacağı kişi ve kuruluşlarla, görev ve\nyetkilerine ait konularda ilgili bakanlıklar, daireler ve kurumlar ile doğrudan\nyazışma yapabilir ve temaslarda bulunabilir. Hizmet\nbirimleri MADDE 339 – (Değişik:RG-18/4/2019-30749-C.K.-32/4\nmd.) (1) Bakanlığın hizmet\nbirimleri şunlardır: [148] a) Askeralma Genel\nMüdürlüğü, b) Askeri Fabrikalar\nGenel Müdürlüğü, c) Askeri Sağlık Hizmetleri\nGenel Müdürlüğü, ç) Bütçe ve Mali\nHizmetler Genel Müdürlüğü, d) Hukuk Hizmetleri Genel\nMüdürlüğü, e) Lojistik Genel\nMüdürlüğü, f) Personel Genel\nMüdürlüğü, g) Savunma ve Güvenlik\nGenel Müdürlüğü, ğ) Tedarik Hizmetleri\nGenel Müdürlüğü, h) Tersaneler Genel Müdürlüğü, ı) Yönetim Hizmetleri\nGenel Müdürlüğü, i) (Ek:RG-6/2/2021-31387-CK-70/13\nmd.) Teknik Hizmetler Genel Müdürlüğü, j) Teftiş Kurulu\nBaşkanlığı, k) Milli Mayın Faaliyet\nMerkezi Dairesi Başkanlığı, l) Muhabere ve Bilgi\nSistem Dairesi Başkanlığı, m) (Mülga:RG-6/2/2021-31387-CK-70/13\nmd.) n) Basın ve Halkla\nİlişkiler Müşavirliği, o) Özel Kalem Müdürlüğü, ö) Diğer Komutanlıklar. Askeralma Genel\nMüdürlüğü MADDE 339/A- (Başlığı\nile Birlikte Değişik:RG-18/4/2019-30749-C.K.-32/5 md.) (1) Askeralma\nGenel Müdürlüğünün görev ve yetkileri şunlardır: a) Askeralma\nfaaliyetlerini ilgili bakanlıklar, kamu kurum ve kuruluşları ile koordineli\nolarak planlamak ve icra etmek, b) Askeralma politikası\nve planlaması ile askeralma, seferberlik ve askerlik sistemlerinin geliştirilmesi\nkonularında çalışmalar yapmak ve tekliflerde bulunmak, c) Türk Silahlı\nKuvvetlerinin seferberlik ve savaş hali hazırlıklarıyla ilgili faaliyetlerini,\nGenelkurmay Başkanlığının planlaması doğrultusunda; kuvvet komutanlıkları,\nilgili bakanlıklar, kamu kurum ve kuruluşları ile koordine etmek, ç) Askerlik hizmetini\ntamamlamış olan yükümlüler ile muvazzaf subay, astsubay, uzman erbaş ve\nsözleşmeli erlerin terhis ve terhis sonrası işlemlerini yürütmek, d)\nİstiklal Madalyasının hak sahiplerine verilmesi ile mirasçılarına intikal\nişlemlerini yürütmek, e) Bakan tarafından\nverilen diğer görevleri yapmak. Askeri Fabrikalar\nGenel Müdürlüğü MADDE\n339/B- (Ek:RG-18/4/2019-30749-C.K.-32/6\nmd.) (1) Askeri\nFabrikalar Genel Müdürlüğünün görev ve yetkileri şunlardır: a) Türk\nSilahlı Kuvvetlerine ait silah ve sistemlerin bakım, onarım, imalat,\nyenileştirme, tadilat, modernizasyon ve bu faaliyetleri icra ederken ihtiyaç\nduyacağı tedarik faaliyetlerinin gerçekleştirilmesini sağlamak, b) Askeri\nfabrikaların atıl kapasitelerinin değerlendirilmesi için yeni iş modelleri\ngeliştirmek, bu maksatla gerekli ticari girişimlerde bulunmak, imkân ve\nkabiliyetlerini tanıtıcı faaliyetler gerçekleştirmek, c) Temininde\ngüçlük çekilen malzeme ve hizmetlerin milli imkânlarla üretilmesi için gerekli\niyileştirme ve geliştirme faaliyetlerini yürütmek, bakım, onarım ve\nyenileştirme süreçlerinde kullanılan malzeme ve hizmetleri üretmek veya\nürettirmek, ç) Bakan\ntarafından verilen diğer görevleri yapmak. Askeri\nSağlık Hizmetleri Genel Müdürlüğü MADDE\n339/C- (Ek:RG-18/4/2019-30749-C.K.-32/6\nmd.) (1) Askeri\nSağlık Hizmetleri Genel Müdürlüğünün görev ve yetkileri şunlardır: [149] a) Barışta ve\nsavaşta, Bakanlığın sağlık ve veteriner hizmetlerini yürütmek, b) Askeri\nsağlık hizmetleri alanında ulusal ve uluslararası işbirliği faaliyetlerini ve\nAR-GE çalışmalarını yürütmek, c) Askeri sağlık hizmetlerinin planlama\nve icrasına yönelik resmî askeri yayınları hazırlamak, ç) Bakanlığın\nsağlık insan gücü temin ve yetiştirme planlarını hazırlamak, mezuniyet öncesi\nve sonrası eğitim faaliyetlerini planlamak ve yürütülmesini sağlamak, d) Sağlık personelinin atama ve görevlendirme faaliyetlerini koordine\netmek, harekât ve hizmet ihtiyaçları kapsamında, askeri sağlık personelini\naskeri ve sivil sağlık teşkillerinde görevlendirmek, e) Türk\nSilahlı Kuvvetlerince icra edilen harekâtların sağlık hizmet desteğinin\nsağlanması maksadıyla; bünyesindeki sıhhi ikmal ve bakım birliği, seyyar sağlık\nteşkilleri ve harekât kontrolüne girecek sivil sağlık teşkillerini harekât\nplanlarına uygun olarak sevk ve idare etmek, f) Bakanlık\nsağlık teşkillerinin denetleme ve değerlendirme faaliyetlerini yürütmek, g) Bakanlık\nsağlık teşkillerinin, barış ve savaş şartlarına yönelik yurtiçi ve yurtdışı\nsağlık lojistik destek ve ödenek planlama faaliyetlerini yürütmek, ğ) Bakanlık\npersoneli ve adayları hakkında düzenlenen sağlık kurulu raporlarının inceleme\nve onay işlemlerini yürütmek, h) (Ek:RG-6/2/2021-31387-CK-70/14\nmd.) Bakanlık Kimyasal, Biyolojik, Radyolojik ve Nükleer (KBRN) Savunma\nVizyonunu oluşturmak, KBRN Savunma Stratejik Planlarını hazırlamak, milli KBRN\nsavunma ürünlerinin geliştirilmesi, test ve sertifikasyon merkezinin kurulması\nve işletilmesi, altyapı ve eğitim için çalışmalar yapmak, ı) Bakan\ntarafından verilen diğer görevleri yapmak. Bütçe ve Mali\nHizmetler Genel Müdürlüğü MADDE 339/Ç-\n(Ek:RG-18/4/2019-30749-C.K.-32/6 md.) (1) Bütçe ve Mali\nHizmetler Genel Müdürlüğünün görev ve yetkileri şunlardır: a)\nİlgili mevzuat çerçevesinde strateji geliştirme ve mali hizmetler birimlerine\nverilen görevleri yapmak, b)\nTürk Silahlı Kuvvetleri Stratejik Hedef Planı ile belirlenen güvenlik ve\nsavunmaya yönelik projelere ilişkin mali kaynakların; tespiti, programlanması,\nbütçelenmesi, tahsisi, kullanımının takip ve kontrolü ile koordinasyonunun\nsağlanmasına yönelik faaliyetleri yürütmek ve bu hususlara ilişkin ilke, esas\nve usulleri belirlemek, c)\nDöner sermayeli işletmelerin Bakanlıkça yapılacak iş ve işlemlerini yürütmek, ç) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 339/D-\n(Ek:RG-18/4/2019-30749-C.K.-32/6 md.) (1) Hukuk\nHizmetleri Genel Müdürlüğünün görev ve yetkileri şunlardır: a) 659 sayılı Kanun\nHükmünde Kararname hükümlerine göre hukuk birimlerine verilen görevleri yapmak, b) İlgili mevzuat\nçerçevesinde hukuk sınıfı subayların meslek öncesi ve meslek içi eğitimlerini\nplanlamak ve yürütmek, c) Hukuk hizmetleri\nbaşkanlıkları ve hukuk hizmetleri birimlerinin denetimini yapmak, ç) Bakan tarafından\nverilen diğer görevleri yapmak. Lojistik Genel\nMüdürlüğü MADDE 339/E-\n(Ek:RG-18/4/2019-30749-C.K.-32/6 md.) (1) Lojistik Genel\nMüdürlüğünün görev ve yetkileri şunlardır: a) Bakanlığın ihtiyaç\nduyduğu bina ve tesislerin planlanmasını, yapım, bakım ve onarımını\ngerçekleştirmek, b) Kamulaştırma\nişlemlerini yürütmek, c) Bakanlığa tahsisli\nve/veya fiilen kullanılan taşınmazların, Türk Silahlı Kuvvetlerinin ihtiyaçları\nkapsamında imar durumu ve uygunluğunu incelemek, ihtiyaç olması halinde ilgili\nbirimlerle koordine ederek imar planı ile imar uygulamalarını yaptırmak ve\nonaylanmasını sağlamak, ç) Bakanlığın\ntaşınmazlarına ve merkez teşkilatı haricindeki taşınırlarına ilişkin iş ve\nişlemleri yürütmek, d) NATO Güvenlik Yatırım\nProgramında yer alan faaliyetleri yürütmek, e) Genelkurmay Başkanlığı,\nkuvvet komutanlıkları, ilgili bakanlıklar, kurum ve kuruluşlar, dost ve\nmüttefik ülkeler ile lojistik işbirliğini ve koordinasyonu sağlamak, f) Mali işbirliği\nanlaşmaları, hibe anlaşmaları, nakdi ve lojistik yardım ile lojistik uygulama\nprotokollerinin ilgili mevzuat kapsamında hazırlanması ve yürürlük sürecinin\ntakip edilmesi faaliyetlerini yürütmek, g) Sınır Fiziki Güvenlik\nSistemi projelerinin koordinasyonunu sağlamak, iş ve işlemlerini yürütmek, ğ) Bakan\ntarafından verilen diğer görevleri yapmak. Personel Genel\nMüdürlüğü MADDE\n339/F- (Ek:RG-18/4/2019-30749-C.K.-32/6\nmd.) (Değişik:RG-6/2/2021-31387-CK-70/15 md.) (1)\nPersonel Genel Müdürlüğünün görev ve yetkileri şunlardır: a)\nBakanlığın personel politikası ve planlaması ile personel sisteminin geliştirilmesi\nkonusunda çalışmalar yapmak ve tekliflerde bulunmak, b)\nBakanlık merkez, taşra ve yurtdışı teşkilatı ile bağlı, ilgili kurum ve\nkuruluşlarında görevli Türk Silahlı Kuvvetleri personelinin atama, nakil,\nterfi, emeklilik ve benzeri özlük işlemlerini ilgili kuvvet komutanlıkları ile\nkoordine ederek yürütmek, c)\nBakanlık merkez, taşra ve yurtdışı teşkilatındaki sivil personele ilişkin\nişlemleri yürütmek, ç)\nTürk Silahlı Kuvvetleri mensubu subay ve astsubayların atama işlemlerini ilgili\nkuvvet komutanlıkları ile koordineli olarak yürütmek, d)\nBakanlık merkez, taşra ve yurtdışı teşkilatı ile ilgili eğitim planlarının\nkoordinasyonunu sağlamak, hizmet içi eğitim ve mesleki gelişim ile ilgili\neğitimleri planlama, araştırma ve geliştirme faaliyetlerini yürütmek, e)\nBakanlık merkez, taşra ve yurtdışı teşkilatı, Genelkurmay Başkanlığı, kuvvet\nkomutanlıkları, Milli Savunma Üniversitesi ve Harita Genel Müdürlüğünün\npersonel ve askeri öğrenci temin faaliyetlerini yürütmek, f)\nBakanlık merkez, taşra ve yurtdışı teşkilatı, Genelkurmay Başkanlığı ve kuvvet\nkomutanlıkları ile bağlı, ilgili kurum ve kuruluşlarda görevli personelin\nilgili mevzuatı çerçevesinde güvenlik soruşturması ve arşiv araştırması\nhizmetlerini yürütmek, g)\nAkıllı kart sistemi ile ilgili işlemleri yürütmek, ğ)\nİlgili mevzuat çerçevesinde subay ve astsubayların açığa alma işlemlerini\nyürütmek, h)\nBakanlığın yurtdışı teşkilatı kadrolarına personel seçilmesi, atanması ve\nyurtdışı geçici görevlere personel seçilmesi ve görevlendirilmesi işlemlerini\nilgili kuvvet komutanlıkları ile koordineli olarak yürütmek, ı)\nBakanlık merkez, taşra ve yurtdışı teşkilatı, Genelkurmay Başkanlığı ve kuvvet\nkomutanlıkları ile Milli Savunma Üniversitesi ve Harita Genel Müdürlüğünün\nkuruluş, teşkilat ve kadro konularındaki çalışmalarını yürütmek, i)\nBakan tarafından verilen diğer görevleri yapmak. Savunma ve Güvenlik\nGenel Müdürlüğü MADDE 339/G- (Ek:RG-18/4/2019-30749-C.K.-32/6\nmd.) (Değişik:RG-6/2/2021-31387-CK-70/16 md.) (1) Savunma ve Güvenlik\nGenel Müdürlüğünün görev ve yetkileri şunlardır: a) Milli savunma\npolitikasının oluşturulması ve geliştirilmesi için gerekli çalışmaları\nyürütmek, b) Yurtdışı ikili resmi\nziyaretler ile yurtdışından gelen ziyaretçilere ilişkin işlemleri yürütmek, c) İkili ve/veya çok taraflı\nuluslararası anlaşmaların yapılması çalışmalarını yürütmek, ç) NATO bünyesindeki\nçalışmaları değerlendirmek, takip etmek ve ilgili Bakanlık birimleri ve\nkurumlarla koordinasyonu sağlamak, d) Katılım sağlanan çok\ntaraflı güvenlik toplantılarına ve konferanslarına yönelik işlemleri yürütmek, e) Avrupa Birliği, Avrupa\nGüvenlik ve İşbirliği Teşkilatı, Birleşmiş Milletler, Bölgesel Silahların\nKontrolü Doğrulama ve Uygulama Yardım Merkezi (RACVIAC) ve Güneydoğu Avrupa\nSavunma Bakanları (SEDM) süreci gibi uluslararası kuruluşları kapsayan\nsiyasi/askeri faaliyetlere ilişkin işlemleri yürütmek, f) Yürütülen/yürütülecek\nharekât ve istihbarat faaliyetleri ile ilgili konularda Bakanlık merkez, taşra\nve yurtdışı teşkilatı, Genelkurmay Başkanlığı ve kuvvet komutanlıkları ile\nbakanlıklar arasında koordinasyonu ve işbirliğini sağlamak, g) Milli Güvenlik Kurulu\ntoplantısı öncesi ilgili birimlerle koordineli olarak hazırlık yapmak, ğ) Afet ve acil durum ile\nilgili konularda Bakanlığa bağlı, ilgili kurum ve kuruluşların koordinasyonu\nile Bakanlığın diğer bakanlıklarla koordinasyonunu ve işbirliğini sağlamak, h) Bakanlık yurtdışı\nteşkilatı kadrolarına atanan personelin görev ve sorumluluklarını, ilgili\nmakamlarla ilişkilerini ve çalışma usullerini belirlemek, takip ve koordinasyonunu\nsağlamak, ı) Bakan tarafından\nverilen diğer görevleri yapmak. Tedarik\nHizmetleri Genel Müdürlüğü MADDE\n339/Ğ- (Ek:RG-18/4/2019-30749-C.K.-32/6 md.) (1) Tedarik\nHizmetleri Genel Müdürlüğünün görev ve yetkileri şunlardır: a) Türk Silahlı\nKuvvetlerinin ihtiyacı olan silah, mühimmat, sistem, her türlü araç-gereç,\ngiyim-kuşam, sağlık, enerji, teçhizat, yiyecek ve yakacak ile akaryakıt, madeni yağ ve benzer kapsamdaki merkezi mal ve hizmetlerin tedarik\nfaaliyetlerini yürütmek, b) İhtiyaçların\ntemininde, uluslararası çok taraflı ve ikili anlaşmalar ile imzalanan mutabakat\nmuhtıraları kapsamında tedarik ve modernizasyon faaliyetlerini yürütmek, c) Kalite\nGüvence makamı olarak; NATO ülkeleri ve ikili anlaşmalar çerçevesinde, kurum ve\nkuruluşlarda NATO Müttefik Kalite Güvence Yayınları (AQAP) belgelendirme ve\nDevlet Kalite Güvence faaliyetlerini yürütmek, ç) Bakanlık teşkilatında bulunan ve tedarik faaliyeti gerçekleştiren tüm\nbirimlerin tedarik ile ilgili verilerini toplamak, analiz etmek, değerlendirmek\nve gerektiğinde bununla ilgili raporlar hazırlamak, d) Bakan\ntarafından verilen diğer görevleri yapmak. Tersaneler Genel\nMüdürlüğü MADDE 339/H-\n(Ek:RG-18/4/2019-30749-C.K.-32/6 md.) (1) Tersaneler\nGenel Müdürlüğünün görev ve yetkileri şunlardır: a) Türk\nSilahlı Kuvvetlerine ait yüzer unsurların ve üzerindeki sistemlerin bakım,\nonarım, imalat, yenileştirme, tadilat, modernizasyon ve bu faaliyetleri icra\nederken ihtiyaç duyacağı tedarik faaliyetlerini gerçekleştirmek, b)\nTersanelerin atıl kapasitelerinin değerlendirilmesi için yeni iş modelleri\ngeliştirmek, bu maksatla gerekli ticari girişimlerde bulunmak, imkân ve\nkabiliyetlerini tanıtıcı faaliyetler gerçekleştirmek, c) Temininde\ngüçlük çekilen malzeme ve hizmetlerin milli imkânlarla üretilmesi için gerekli\niyileştirme ve geliştirme faaliyetlerini yürütmek, bakım, onarım ve\nyenileştirme süreçlerinde kullanılan malzeme ve hizmetleri üretmek veya\nürettirmek, ç) Bakan\ntarafından verilen diğer görevleri yapmak. Yönetim Hizmetleri\nGenel Müdürlüğü MADDE 339/I- (Ek:RG-18/4/2019-30749-C.K.-32/6\nmd.) (1) Yönetim Hizmetleri\nGenel Müdürlüğünün görev ve yetkileri şunlardır: a) İlgili mevzuat\nçerçevesinde, kiralama ve satın alma işlerini yürütmek, temizlik, güvenlik,\niaşe, aydınlatma, ısıtma, bakım, onarım, taşıma ve benzeri hizmetleri yapmak\nveya yaptırmak, b) Bakanlığın merkez\nteşkilatının taşınırlarına ilişkin işlemleri yürütmek, c) Bakanın protokol ve\ntören işlerini düzenlemek ve yürütmek, ç) Bakan tarafından\nverilen talimat ve görevlerin yerine getirilmesi hususunda Bakanlık\nbünyesindeki tüm birimlerin koordinasyonunu sağlamak, d) Bakanın koruma\nişlemlerini yürütmek ve koordine etmek, e) Bakanlığın farklı\nbirimlerinden temsilcilerin katılması gereken çalışma, faaliyet, toplantı,\ntören, resepsiyon ve benzeri organizasyonlarda Bakanlığı kimin temsil etmesi\ngerektiği hususunda Bakan talimatı almak ve organize etmek, f) Bakanlık tarafından\nyürütülen şehit, gazi, vazife/harp malulü ve şehitlik işlemlerine ilişkin esas\nve usulleri belirlemek, g) Devlet büyükleri anıt\nmezarlığı iş ve işlemlerini yürütmek, ğ) Sorumluluğu kendisine\nverilen sosyal tesislerin kurulması ve yönetimi ile ilgili hizmetleri yapmak, h) Sosyal, kültürel,\nsanatsal ve sportif faaliyetler planlamak ve yürütmek, ı) Bakanlığa tahsisli\nAnkara’da bulunan kamu konutlarının bakım ve onarımını yapmak veya yaptırmak, i) Bakanlık bünyesinde iş\nsağlığı ve güvenliği mevzuatının uygulanmasını sağlamak, j) Bakanlık merkez\nteşkilatının birinci basamak sağlık hizmetlerini yapmak veya yaptırmak, k) Bakanlığın ihtiyaç\nduyduğu konularda tercüme hizmetlerini yapmak veya yaptırmak, l) Genel evrak ve arşiv\nfaaliyetlerini düzenlemek ve yürütmek, m) Destek Kıtaları Grup\nKomutanlığı tarafından yerine getirilen faaliyetlerin koordinasyonunu sağlamak, n) Bakan tarafından verilen\ndiğer görevleri yapmak. Teknik Hizmetler Genel\nMüdürlüğü MADDE 339/İ-\n(Ek:RG-6/2/2021-31387-CK-70/17 md.) (1) Teknik Hizmetler\nGenel Müdürlüğünün görev ve yetkileri şunlardır: a) İlgili mevzuat\nuyarınca savunma sanayi güvenliği faaliyetlerini yürütmek, b) Türk Silahlı\nKuvvetleri envanterine giren ikmal maddelerinin kodlandırma faaliyetlerini\nyürütmek, c) Uluslararası Savunma\nSanayi Fuarları (IDEF) dâhil yurtiçi/yurtdışı fuarlara katılımı planlamak,\nfuarların kapsamına ilişkin inceleme programları hazırlamak ve fuarlara\nkatılmak, ç) Araştırma-Geliştirme\nve teknoloji yönetim faaliyetlerini gerçekleştirmek, d) Türk Silahlı\nKuvvetlerinin ihtiyacını karşılamak amacıyla sözleşmeye bağlanan; silah,\nmühimmat, roket, füze, araç, makine ve teçhizata ait teknik süreçleri yönetmek,\nürün ve üretim hattı kalifikasyonu yapmak, e) Türk Silahlı\nKuvvetlerinin ihtiyacı çerçevesinde tedarik edilecek olan ortak ihtiyaç\nmalzemeleri ile modernizasyon projelerine ait teknik şartname faaliyetlerini\nyürütmek, f) Bakanlık merkez ve\ntaşra teşkilatı, Genelkurmay Başkanlığı ve kuvvet komutanlıkları ile bağlı,\nilgili kurum ve kuruluşlara ait olan atış alanı, test ekipmanları tahsisi ve\npersonel görevlendirilmesi ile test ve değerlendirme faaliyetlerini yürütmek, g) NATO Standardizasyon\nAnlaşması (STANAG) ve Müttefik Yayınlar (AP) hakkında görüş oluşturmak, ilgili\nkoordinatör makama bildirmek, ğ) NATO Ulusal Silahlanma\nYöneticileri Konferansı (CNAD) kapsamında Ulusal Silahlanma Direktörlüğü\nsekretaryasını yapmak, h) Türk Standardları\nEnstitüsü tarafından hazırlanan standart taslakları hakkında Bakanlık görüşünü\noluşturmak, ı) On Yıllık Temin ve\nTedarik Programını (OYTEP) ilgili birimlerle koordine ederek hazırlamak ve bu\nkapsamdaki faaliyetleri yürütmek, i) Bakan tarafından verilen\ndiğer görevleri yapmak. Teftiş Kurulu\nBaşkanlığı MADDE 340 - (1) Teftiş Kurulu Başkanlığı,\nBakanın emri veya onayı üzerine, Genelkurmay Başkanlığı ve Kuvvet\nKomutanlıkları ile Bakanlık teşkilatı ve bağlı, ilgili ve ilişkili kurum ve kuruluşları\nile bu kurum ve kuruluşların ve Türk Silahlı Kuvvetlerini Güçlendirme Vakfının\nbirlikte veya ayrı ayrı sermayesinin en az yüzde ellisine sahip olduğu\nşirketlerin her türlü faaliyet, hesap ve işlemlerini teftiş etmeye, incelemeye\nve soruşturmaya yetkilidir. [150] [151] (2) (Ek:RG-6/2/2021-31387-CK-70/18\nmd.) Teftiş Kurulu Başkanlığında 375 sayılı Kanun Hükmünde Kararnamenin ek\n24 üncü maddesi uyarınca müfettiş ve müfettiş yardımcısı istihdam edilebilir. (3) Teftiş Kurulu\nBaşkanlığının çalışma usul ve esasları, müfettişlerin ve müfettiş\nyardımcılarının görev, yetki ve sorumlulukları ile diğer hususlar Millî Savunma\nBakanlığınca çıkarılan yönetmelikle belirlenir. [152] Destek Hizmetleri\nDairesi Başkanlığı MADDE 341 – (Mülga:RG-18/4/2019-30749-C.K.-32/7\nmd.) Milli Mayın Faaliyet\nMerkezi Dairesi Başkanlığı MADDE\n342 - (1) Milli\nMayın Faaliyet Merkezi Dairesi Başkanlığı, faaliyetlerinin uygulanmasında; a) Akreditasyon: Askerî\nunsurlar dâhil tüm kurum ve kuruluşların teşkilatının, teçhizatının, eğitim\nseviyesinin ve çalışma usullerinin, mayın ve/veya patlamamış mühimmat temizleme\nişlemi için belirlenen standartlara uygunluğunun kontrol ve takip edilerek\nyetkilendirilmesini, b) (Değişik:RG-18/4/2019-30749-C.K.-32/8\nmd.) İnsani amaçlı mayın ve/veya patlamamış mühimmat temizleme: Mayın,\npatlamamış mühimmat ve/veya mayın tarlası içerisinde bulunan el yapımı\npatlayıcı yer alan sahanın herhangi bir amaçla kullanıma açılmasına yönelik,\nzaman ve maliyet baskısı olmadan, çalışanların ve üçüncü şahısların can\ngüvenliğine öncelik verilerek sürdürülen faaliyetlerin tamamını, c) Kalite güvence\nfaaliyeti: Mayın ve/veya patlamamış mühimmat temizliği yapan kuruluşun çalışma\netkinliğini bozmayacak şekilde, bu kuruluşun belirlenen standartlara uygun\nçalışıp çalışmadığının takip ve kontrol edilmesi, tespit edilen aksaklıklara\nanında müdahale edilerek düzeltilmesinin sağlanması, gerektiğinde standartlara\nuygun temizlik yapıldığından şüphe edilen alanların yeniden temizlettirilmesi,\nrisk tespit edilen durumlarda işin durdurulması ve tüm bu hususların Merkeze\ndüzenli olarak rapor edilmesi faaliyetini, ç) Kalite kontrol\nfaaliyeti: Mayın ve/veya patlamamış mühimmat temizliği yapılan alanın Merkez\ntarafından belirlenen orandaki kısmının, örnekleme yöntemiyle yeniden temizlik\nişlemine tabi tutulması suretiyle kontrol edilmesini, d) Mayın: Kara, deniz ve\nhava araçlarını tahrip etmek veya hasara uğratmak, personeli öldürmek ve\nyaralamak suretiyle muharebe edemez duruma getirmek amacıyla, bir kap içerisine\nyerleştirilmiş olan patlayıcı, aydınlatma veya kimyasal harp maddelerini, e) Mayın faaliyeti: Mayın\nve/veya patlamamış mühimmat temizleme işlemini ve bu işlemin gerçekleştirilmesi\nile ilgili diğer faaliyetleri, f) Millî mayın faaliyet\nplanı: Türkiye Cumhuriyeti sınırları dâhilinde bulunan mayın ve/veya patlamamış\nmühimmat ile kirletilmiş bölgelerin, belirlenen önceliklere göre yıllık ve üç\nyıllık temizleme planlarını, bu faaliyetlere ilişkin kaynak planlamasını, dönem\niçinde mayın faaliyeti ile ilgili gerçekleştirilmesi planlanan diğer\nfaaliyetleri içeren planı, g) Millî mayın temizleme\nstandartları: Uluslararası mayın temizleme standartlarında belirtilen esaslar\ndoğrultusunda, Türkiye Cumhuriyeti sınırları içerisinde gerçekleştirilecek\nmayın ve/veya patlamamış mühimmat temizleme faaliyetlerinde aranacak ve uygulanacak\nesasların yer aldığı dokümanı, ğ)\nPatlamamış mühimmat: İşleme tabi tutulmuş, tapalanmış, kurulmuş veya\nkurulmamış, kullanılmak üzere hazırlanmış veya kullanılmış ancak işlevini\nyerine getirmede başarısız olmuş mühimmatı, h) Sertifikasyon: Mayın\nve/veya patlamamış mühimmat temizleme sürecinin sonunda, temizlik\nfaaliyetlerinin istenen standartlarda ve derinlikte gerçekleştirildiğine,\ntemizlik yapılan arazinin temizliği yaptıran kuruluşa devredildiğine ilişkin\ndüzenlenen; temizliği yapan, temizlik sürecini denetleyen ve temizlik\nfaaliyetini yaptıran kuruluşlar tarafından imza altına alınan belgeyi, ı) Uluslararası mayın\ntemizleme standartları: Birleşmiş Milletler tarafından, mayından etkilenen\nülkelerce yürütülen insani amaçlı mayın temizleme faaliyetlerinin planlanması,\nuygulanması ve yönetilmesi konularında rehber doküman olarak kullanılması\nmaksadıyla hazırlanarak yayımlanan dokümanı, ifade eder. (2)\nBaşkanlığın görev ve yetkileri şunlardır: [153] a) (Değişik:RG-18/4/2019-30749-C.K.-32/8\nmd.) Mayın/patlamamış mühimmat tehdidini ortadan kaldırmak amacıyla, ilgili\nbakanlıklar, kurum ve kuruluşlar ile işbirliği yaparak; milli politika,\nstrateji, öncelikler ve iş planlarını içeren milli mayın faaliyet planının\noluşturulması amacıyla çalışmalar yapmak ve Bakanın onayına sunmak, b)\nMillî mayın faaliyet planını uygulamak, yürütülen faaliyetleri takip ve kontrol\netmek, aksaklıklarla ilgili tedbir almak, c)\nMillî mayın temizleme standartlarını hazırlamak, güncellemek ve yayımlamak, ç)\nMayın ve/veya patlamamış mühimmat faaliyetlerinin ulusal düzenlemelere ve\nuluslararası mayın temizleme standartlarına uyumlu olarak yürütülmesini\nsağlamak, d) (Değişik:RG-18/4/2019-30749-C.K.-32/8\nmd.) Mayın ve/veya patlamamış mühimmat faaliyetleri konusundaki gelişmeler\nhakkında Bakana rapor vermek, e)\nMayın ve/veya patlamamış mühimmat mağdurlarına yardım konusunda, yasal\ndüzenlemeler kapsamında yürütülen işlemleri takip etmek ve gerektiğinde\niyileştirici önlemler alınmasına yönelik girişimlerde bulunmak, f)\nMayın ve/veya patlamamış mühimmat içerdiği bilinen veya şüphelenilen alanlara\nilişkin bilgileri, bu kapsamda gerçekleştirilen keşif faaliyetlerini, bu\nalanların bulundukları bölgeye, bölge halkına ve ulusal menfaatlerimize\netkisini, söz konusu alanların temizlenmesinin sağlayacağı fayda ve mahsurları,\ntemizlenen alanlara ilişkin bilgi ve raporları, mayın ve patlamamış mühimmat\nkaza ve olayları ile bu kaza ve olaylardan etkilenenlere ilişkin detaylı ve\nistatistiki bilgileri, mayın risk eğitimi kapsamında gerçekleştirilen ve planlanan\nişlemleri, ayrıca mayın faaliyetleri kapsamında ihtiyaç duyulan her türlü\nbilgiyi takip etmek, yönetmek ve istatistiki veriler üretmek maksadıyla, mayın\nfaaliyetleri bilgi yönetim sistemini kurmak ve işletmek, g)\nMayın ve/veya patlamamış mühimmat sorunu ve toplum üzerindeki farklı etkilerine\nilişkin ayrıntılı değerlendirme yapmak amacıyla bilgi toplama ve analiz sistemi\ntesis etmek, ğ)\nMerkezin faaliyetlerinin etkili yönetimini sağlamak amacıyla ihtiyaç duyulacak\niç sistemleri ve usulleri oluşturmak, h)\nMayın ve/veya patlamamış mühimmat faaliyetini gerçekleştirecekleri akredite\netmek, yapacağı denetimlerde aykırı bir durum tespit etmesi hâlinde\nakreditasyonları iptal etmek, ı)\nKalite güvence ve kalite kontrol faaliyetleri ile sertifikasyon işlemlerini\ngerçekleştirmek, i) (Ek:RG-18/4/2019-30749-C.K.-32/8\nmd.) Yurtiçinde gerçekleştirilecek insani amaçlı mayın ve/veya\npatlamamış mühimmat temizleme faaliyetlerini planlamak ve yönetmek, belirlenen\nesaslara uygun olarak gerçekleştirilmesini takip etmek, j) (Ek:RG-18/4/2019-30749-C.K.-32/8\nmd.) Yurtiçinde her türlü insani maksatlı mayın faaliyeti icra\nedecek olan kurum, kuruluş, firma, komutanlık/birliklerin görevlendirmesini\nyapmak, takip ve kontrolünü sağlamak, k) (Ek:RG-18/4/2019-30749-C.K.-32/8\nmd.) Mayın/patlamamış mühimmat kazalarının yaşanmasını önlemek\nmaksadıyla, mayın risk eğitimine yönelik politikalar belirlemek, bu\nfaaliyetleri planlamak, belirlenen esaslara uygun olarak gerçekleştirilmesini\ntakip etmek, ilgili kurum ve kuruluşlar ile yürütülmesini sağlamak, l) (Ek:RG-18/4/2019-30749-C.K.-32/8\nmd.) Yurtiçi ve yurtdışındaki kurum ve kuruluşlarla gerekli\nkoordinasyon ve işbirliğini sağlamak, m)\nBakan tarafından verilen diğer görevleri yapmak. (3)\nBaşkanlıkta, 375 sayılı Kanun Hükmünde Kararnamenin ek 26 ncı maddesine göre\nsözleşmeli personel çalıştırılabilir. (Mülga\ncümle:RG-26/12/2019-30990-CK-54/1 md.) (…) [154] (4) Cumhurbaşkanı kararı\nile görevlendirilmesi hâlinde Başkanlık, yurtdışında da faaliyet gösterebilir. (5) (Ek:RG-18/4/2019-30749-C.K.-32/8\nmd.) 4536 sayılı Kanun kapsamında yürütülen faaliyetler Milli Mayın\nFaaliyet Merkezi Dairesi Başkanlığının görev kapsamı dışındadır. Muhabere\nve Bilgi Sistem Dairesi Başkanlığı MADDE\n343 – (Mülga:RG-10/1/2019-30651-CK-27/57 md.) (Başlığı ile Birlikte Yeniden\nDüzenleme:RG-18/4/2019-30749-C.K.-32/9 md.) (1)\nMuhabere ve Bilgi Sistem Dairesi Başkanlığının görev ve yetkileri şunlardır: a)\nBakanlığın muhabere ve bilgi sistemleri hizmetlerini yürütmek, b)\nBakanlık projeleri ile Bakanlık ve Bakanlığa bağlı kurum, kuruluş ve birliklerin\nmuhabere ve bilgi sistem, yazılım ihtiyaçlarının tasarlanmasını, uygulamasını\nsağlamak ve tedarik faaliyetlerini yürütmek, c)\nBakanlığın internet hizmetleri ile ilgili iş ve işlemlerini yürütmek,\nelektronik imza ve elektronik belge uygulamaları ile ilgili teknik çalışmaları\nyapmak, Bakanlık hizmetleri ile ilgili bilgileri toplamak ve ilgili birimlerle\nişbirliği içinde veri tabanları oluşturmak, ç)\nBakanlığın görev alanına giren bilişim konularında bağlı, ilgili kurum,\nkuruluşlar ve ilgili taraflar ile koordinasyonu sağlamak, d)\nMuhabere ve Bilgi Sistemleri Güvenliği, Kripto Güvenliği, TEMPEST\nElektromanyetik Dinleme ve Dinlemeden Korunma Güvenliği, Siber Güvenlik,\nElektronik Harp faaliyetlerini yürütmek, onaylamak ve denetimini yapmak, e)\nKripto sistemlerinde kullanılacak materyal ve anahtarları üretecek teçhizatı\nonaylamak, kripto anahtarlarının dağıtılmasına ilişkin standartları ve\nyöntemleri belirlemek ve denetlemek, f) Kriptografik algoritma\nihtiyaçlarını belirlemek, milli ve müttefik ülkeler için kripto anahtarlarının\nüretimini yapmak, elektronik kripto anahtarları dışında ihtiyaç duyulacak kod\nve parola sistemlerini belirlemek, geliştirmek ve üretmek, g) Kamu kurum ve\nkuruluşları ile özel sektör için gizlilik dereceli bilgi veya kripto cihazlarına\nilişkin her türlü yetki belgesi (klerans) düzenlemek ve onay yöntem ve\nusullerini belirlemek, uygulanmasını sağlamak, kriptolojik malzemelerin ihracat\nve ithalatı için Dışişleri Bakanlığı ile koordine ederek gerekli lisansları\nvermek, ğ) Bakan tarafından\nverilen diğer görevleri yapmak. Teknik Hizmetler\nDairesi Başkanlığı MADDE 343/A-\n(Ek:RG-18/4/2019-30749-C.K.-32/10 md.) (Mülga:RG-6/2/2021-31387-CK-70/19 md.) Basın ve Halkla\nİlişkiler Müşavirliği MADDE 344 - (Değişik:RG-18/4/2019-30749-C.K.-32/11\nmd.) (1) Basın ve Halkla\nİlişkiler Müşavirliğinin görev ve yetkileri şunlardır: a) Bakanlığın basın,\nhalkla ilişkiler ve tanıtımla ilgili faaliyetlerini planlamak ve bu\nfaaliyetleri yürütmek, b) Bakanlık merkez ve\ntaşra teşkilatı, Genelkurmay Başkanlığı ve kuvvet komutanlıkları ile bağlı,\nilgili kurum ve kuruluşların basın, halkla ilişkiler ve tanıtımla ilgili\nfaaliyetlerinin eşgüdüm içinde yürütülmesini sağlamak, c) Bakanlık merkez ve\ntaşra teşkilatı, Genelkurmay Başkanlığı ve kuvvet komutanlıkları ile bağlı,\nilgili kurum ve kuruluşların yurtiçi ve yurtdışındaki faaliyetleri hakkında\ngerektiğinde iç ve dış kamuoyunu bilgilendirmek, ç) 4982 sayılı Bilgi\nEdinme Hakkı Kanunu ve 3071 sayılı Dilekçe Hakkının Kullanılmasına Dair Kanuna\ngöre yapılacak başvurulara ilişkin işlemleri yürütmek, d) Bakan tarafından\nverilen diğer görevleri yapmak. Özel\nKalem Müdürlüğü MADDE\n345 - (Değişik:RG-18/4/2019-30749-C.K.-32/12 md.) (1)\nÖzel Kalem Müdürlüğünün görev ve yetkileri şunlardır: a)\nBakanın çalışma programını düzenlemek, b)\nBakanın resmî ve özel yazışmalarını yürütmek, c)\nBakanın ziyaret, davet, karşılama ve uğurlama, ağırlama, milli ve dini\nbayramlarla ilgili hizmetlerini düzenlemek, yürütmek ve diğer kuruluşlarla\nkoordine etmek, ç)\nBakan tarafından verilen diğer görevleri yapmak. Görevlerin yürütülmesi MADDE 346 – (1) Milli Savunma Bakanı görevlerini;\nGenelkurmay Başkanlığı, Kara, Deniz ve Hava Kuvvetleri Komutanlıkları ile\nBakanlık merkez ve taşra teşkilatı ile bağlı, ilgili ve ilişkili kurum ve kuruluşları\nvasıtasıyla yerine getirir. [155] İşbirliği MADDE 347 – (Mülga:\nRG-15/7/2018-30479 - CK-4/799 md.) Taşra\nteşkilatı MADDE\n348- (1) Bakanlık taşra teşkilatı kurmaya yetkilidir. Yurtdışı\nteşkilatı MADDE\n348/A- (Ek:RG-6/2/2021-31387-CK-70/20 md.) (1)\nBakanlık yurtdışı teşkilatı kurmaya yetkilidir. Kadrolar MADDE\n349- (1) Bakanlık kadroları Genel Kadro ve\nUsulü Hakkında Cumhurbaşkanlığı Kararnamesi hükümlerine göre düzenlenir. (2) Bakanlık merkez teşkilatındaki kadroların Türk Silahlı\nKuvvetlerindeki rütbe karşılığı; bakan yardımcısı için orgeneral, Milli Savunma\nÜniversitesi Rektörü için korgeneral, Teftiş Kurulu Başkanı ve genel müdürler ile Milli\nSavunma Üniversitesi rektör yardımcıları için tümgeneral, genel müdür\nyardımcıları ve müstakil daire başkanları için tuğgeneral, daire başkanları ile\nMilli Savunma Üniversitesi enstitü müdürleri için ise albaydır. Bu kadrolara\natananlar, kamu konutları ve askeri sosyal tesislerden rütbe karşılığı subaylar\ngibi istifade ederler. Askeri protokol münasebetlerinin düzenlenmesinde de aynı\nesas uygulanır. (3) (Ek:RG-19/10/2022-31988-CK-111/1\nmd.) (İptal fıkra: Anayasa Mahkemesinin 28/9/2023 tarihli ve E.: 2022/139; K.: 2023/158 sayılı\nKararı ile. ) Uzman\nİstihdamı MADDE\n350 - (1) Bakanlık merkez teşkilatında, 14/7/1965 tarihli ve 657 sayılı\nDevlet Memurları Kanununun ek 41 inci maddesine göre Milli Savunma Uzmanı ve\nMilli Savunma Uzman Yardımcısı istihdam edilir. (2) (Ek:RG-18/4/2019-30749-C.K.-32/13\nmd.) Bakanlık taşra teşkilatında, 657 sayılı Devlet Memurları Kanununun ek\n44 üncü maddesine göre Savunma Hizmetleri Uzmanı ve Savunma Hizmetleri Uzman\nYardımcısı istihdam edilir. Geçici görevlendirme MADDE 351 - (1) Bakanlıkta 375 sayılı\nKanun Hükmünde Kararnamenin ek 25 inci maddesi uyarınca geçici personel istihdam\nedilebilir. GEÇİCİ MADDE 1- (Ek:\nRG-13/9/2018-30534 - CK-17/1 md.) (1) Mevzuatta Askeri\nAdalet İşleri ve Kanunlar Genel Müdürlüğüne yapılan atıflar Hukuk ve Mevzuat Genel Müdürlüğüne, Askeri Adalet İşleri ve\nKanunlar Genel Müdürüne yapılan atıflar Hukuk ve Mevzuat Genel Müdürüne\nyapılmış sayılır. GEÇİCİ MADDE 2- (Ek:RG-18/4/2019-30749-C.K.-32/14\nmd.) (1) Bu maddenin yürürlüğe\ngirdiği tarihte, Destek Hizmetleri Dairesi Başkanının görevi başka bir işleme\ngerek kalmaksızın sona erer ve hakkında 3 sayılı Üst Kademe Kamu Yöneticileri\nile Kamu Kurum ve Kuruluşlarında Atama Usûllerine Dair Cumhurbaşkanlığı\nKararnamesinin 6 ncı maddesi hükümlerine göre işlem tesis edilir. 2/7/2018\ntarihli ve 703 sayılı Kanun Hükmünde Kararnamenin geçici 1 inci maddesinin dördüncü\nfıkrası hükümleri saklıdır. (2) Bu maddeyi ihdas eden\nCumhurbaşkanlığı Kararnamesi ile kaldırılan birimlere ve bunların\nyöneticilerine mevzuatta yapılan atıflar, kaldırılan birimlerin görevlerini\ndevralan birimlere ve bunların yöneticilerine yapılmış sayılır. (3) Bu maddeyi ihdas eden\nCumhurbaşkanlığı Kararnamesi ile oluşturulan birimlerin teşkilatlanması\ntamamlanıncaya kadar bu birimlere ait görev ve yetkiler, bu maddenin yürürlüğe\ngirdiği tarihten önce görevli ve yetkili olan birimler tarafından yerine getirilir. (4) Bu maddeyi ihdas eden\nCumhurbaşkanlığı Kararnamesi ile iptal edilen kadro unvanı hariç olmak üzere bu\nmaddeyi ihdas eden Cumhurbaşkanlığı Kararnamesi ile kapatılan birimlere\ntahsisli kadroların mevcutlu olarak Bakanlık merkez teşkilatı bünyesinde yer\nalan diğer birimlere dağıtılmasında Bakan yetkilidir. ONÜÇÜNCÜ BÖLÜM Sağlık Bakanlığı Görevler MADDE 352 - (1) Herkesin bedenî, zihnî ve sosyal\nbakımdan tam bir iyilik hâli içinde hayatını sürdürmesini sağlamak amacıyla,\nSağlık Bakanlığının görev ve yetkileri şunlardır: a) Halk sağlığının\nkorunması ve geliştirilmesi, hastalık risklerinin azaltılması ve önlenmesi için\nçalışmalar yapmak, b) Teşhis, tedavi ve\nrehabilite edici sağlık hizmetlerinin yürütmek, c) Uluslararası önemi\nhaiz halk sağlığı risklerinin ülkeye girmesini önlemek, ç) Sağlık eğitimi ve\naraştırma faaliyetlerini geliştirmek, d) Sağlık hizmetlerinde\nkullanılan ilaçlar, özel ürünler, ulusal ve uluslararası kontrole tâbi\nmaddeler, ilaç üretiminde kullanılan etken ve yardımcı maddeler, kozmetikler ve\ntıbbî cihazların güvenli ve kaliteli bir şekilde piyasaya sunulması, halka\nulaştırılması ve fiyatlarının belirlenmesi için çalışmalar yapmak, e) İnsan gücünde ve maddî\nkaynaklarda tasarruf sağlamak ve verimi artırmak, sağlık insan gücünün ülke\nsathında dengeli dağılımını sağlamak ve bütün paydaşlar arasında işbirliğini\ngerçekleştirmek suretiyle yurt sathında eşit, kaliteli ve verimli hizmet\nsunumunu sağlamak, f) Kamu ve özel hukuk\ntüzel kişileri ile gerçek kişiler tarafından açılacak sağlık kuruluşlarının\nülke sathında planlanması ve yaygınlaştırılması için çalışmalar yapmak, g) Kanunlarla ve\nCumhurbaşkanlığı kararnameleri ile verilen diğer görevleri yapmak. (2) İlaç fiyatlarının\nbelirlenmesine ilişkin usûl ve esaslar Bakanlığın teklifi üzerine\nCumhurbaşkanınca belirlenir. Teşkilat MADDE 353 - (Değişik:RG-13/9/2019-30887-C.K.-46/1\nmd.) (1) Sağlık Bakanlığı;\nmerkez, taşra ve yurtdışı teşkilatından oluşur. Hizmet birimleri MADDE 354 - (1) Sağlık Bakanlığın hizmet\nbirimleri şunlardır: [156] a) Sağlık Hizmetleri\nGenel Müdürlüğü, b) Acil Sağlık Hizmetleri\nGenel Müdürlüğü, c) Sağlığın\nGeliştirilmesi Genel Müdürlüğü, ç) Sağlık Bilgi\nSistemleri Genel Müdürlüğü, d) Sağlık Yatırımları\nGenel Müdürlüğü, e) Avrupa Birliği ve Dış\nİlişkiler Genel Müdürlüğü, f) Halk Sağlığı Genel\nMüdürlüğü, g) Kamu Hastaneleri Genel\nMüdürlüğü, ğ) (Ek\n:RG-10/1/2019-30651-CK-27/58 md.) Hukuk Hizmetleri Genel Müdürlüğü, h) Yönetim Hizmetleri\nGenel Müdürlüğü, ı) (Değişik:RG-10/1/2019-30651-CK-27/58\nmd.) Teftiş Kurulu Başkanlığı, i) Strateji Geliştirme\nBaşkanlığı, j) (Mülga:RG-10/1/2019-30651-CK-27/58\nmd.) k) Basın ve Halkla\nİlişkiler Müşavirliği, l) Özel Kalem Müdürlüğü. Sağlık Hizmetleri\nGenel Müdürlüğü MADDE 355 - (1) Sağlık Hizmetleri Genel\nMüdürlüğünün görev ve yetkileri şunlardır: a) Her türlü koruyucu,\nteşhis, tedavi ve rehabilite edici sağlık hizmetlerini planlamak, teknik\ndüzenleme yapmak, standartları belirlemek ve bu hizmetler ile sunucularını\nsınıflandırmak, bununla ilgili iş ve işlemleri yaptırmak, b) Organ ve doku nakli,\nkan ve kan ürünleri, diyaliz, üremeye yardımcı tedavi, evde sağlık, yanık,\nyoğun bakım gibi özellikli planlama gerektiren sağlık hizmetlerini planlamak ve\nbu hizmetleri sunan kurum ve kuruluşlar arasında koordinasyonu sağlamak, c) Kamu ve özel hukuk tüzel\nkişileri ile gerçek kişilere ait sağlık kurum ve kuruluşlarına izin vermek ve\nruhsatlandırmak, bu izin ve ruhsatları gerektiğinde süreli veya süresiz iptal\netmek, ç) Sağlık hizmetlerinin\nücret tarifelerini belirlemek veya tasdik etmek, d) Hasta hakları ile\nhasta ve çalışan güvenliğine yönelik düzenleme yapmak, e) Sağlık kurum ve\nkuruluşlarının mevzuat ile belirlenen politika ve düzenlemelere uyumunu\ndenetlemek, gerekli yaptırımları uygulamak, f) Planlama ve\nstandartlar oluşturulması için gerekli komisyonları kurmak, g) Sağlık kurum ve\nkuruluşları ile hizmetten faydalananlar arasında doğabilecek ihtilafların\nçözümüne yönelik usûlleri belirlemek, ğ) Geleneksel,\ntamamlayıcı ve alternatif tıp uygulamaları ile ilgili düzenleme yapmak ve\nsağlık beyanı ile yapılacak her türlü uygulamalara izin vermek ve denetlemek,\ndüzenleme ve izinlere aykırı faaliyetleri ve tanıtımları durdurmak, h)\nSağlık hizmetlerinde kalite ve akreditasyon kuralları belirlemek ve\nuygulanmasını sağlamak, ı) Sağlık turizmi uygulamalarının\ngeliştirilmesine yönelik düzenlemeler yapmak, ilgili kurumlarla koordinasyon\nsağlamak, i) İlgili mevzuat\nçerçevesinde kişisel verilerin korunmasına ve veri mahremiyetinin sağlanmasına\nyönelik düzenleme yapmak, j) Tıpta uzmanlık eğitimi\nile ilgili iş ve işlemleri yürütmek, k) Sağlık insan gücü\nplanlaması yapmak, sayı ve nitelik olarak ihtiyaca uygun insan gücü\nyetiştirilmesi için ilgili kurum ve kuruluşlarla işbirliği yapmak, l) Mevcut sağlık insan\ngücünü, kamu ve özel kurum ve kuruluşlar düzeyinde planlamak ve istihdamın bu\nplan çerçevesinde yürütülmesini denetlemek, m) Sağlık\nmeslek mensuplarının uyum, hizmet içi eğitim, sertifikalı eğitim, görevde\nyükselme ve unvan değişikliği eğitimleri ve benzeri eğitimleri ile ilgili\ndüzenlemeleri yapmak, koordine etmek, kredilendirme, izleme ve denetimini\nsağlamak, n) İlgili kuruluşlarla\nişbirliği yaparak sağlık mesleklerinin standartlarını belirlemek, eğitim\nmüfredatlarının kanıta dayalı olarak güncellenmesini ve geliştirilmesini\nsağlamak, sağlık meslek mensuplarının sertifikasyonu ile ilgili işleri yapmak\nveya yaptırmak, o) Sağlık meslek\nmensuplarının tescil işlemlerini yapmak, kayıtlarını tutmak, personel\nhareketlerini takip etmek, ö) Bağlı kuruluşların\nsağlık hizmetleri sınıfına ait personelinin ihtiyaç planlamasını yapmak, p) Bakan tarafından\nverilen diğer görevleri yapmak. Acil Sağlık Hizmetleri\nGenel Müdürlüğü MADDE 356 - (1) Acil Sağlık Hizmetleri Genel\nMüdürlüğünün görev ve yetkileri şunlardır: a) A fetlerde ve acil durumlarda ülke genelinde sağlık\nhizmetlerini planlamak ve yürütmek, b)\nHastane öncesi acil sağlık hizmetlerine ait birimleri kurmak ve işletmek,\ngerektiğinde hastane acil servisleri ile entegre etmek, ilgili birimlerin\nfaaliyetlerini izlemek, değerlendirmek, hasta nakil ve sevk koordinasyonunu sağlamak, c) Kara, hava ve deniz\nambulanslarının temin, tahsis, sevk ve idaresini sağlamak, ç) Yurtiçinde meydana\ngelen afet ve acil durumlardaki tıbbî kurtarma ve acil sağlık hizmetlerini\nilgili tüm taraflarla işbirliği ve koordinasyon içinde sağlamak, d) Yurtdışında meydana\ngelen afet ve acil durumlarda ulusal ve uluslararası kuruluşlar ve sivil toplum\nörgütleri ile işbirliği içinde sağlık ve insanî yardım faaliyetlerine katılmak, e) Afet ve acil\ndurumlara yönelik sağlık hizmetlerinin sunumunda ihtiyaç duyulacak haberleşme,\nilaç, tıbbi ve teknik malzemelere yönelik planlama, tedarik, dağıtım ve\ndepolama faaliyetlerini yürütmek, acil sağlık hizmetlerinin sunumu için gerekli\ntelsiz haberleşme altyapısını kurup işletmek, f) Tehlikeli kimyasal ve\nbiyolojik maddelere bağlı sağlık tehditlerine yönelik hazırlık ve cevap\ngeliştirilmesi amacıyla gerekli organizasyonu sağlamak, g) Toplumun ilkyardım\nbilgi ve becerisinin geliştirilmesi amacıyla gerekli eğitim faaliyetlerini\nplanlamak ve yürütmek, ğ) Görev ve sorumluluk alanı\nile ilgili personelin yetiştirilmesi için ilgili kurum ve kuruluşlarla\nişbirliği içinde eğitim programı hazırlamak ve uygulamak, tatbikat\norganizasyonları yapmak, ulusal ve uluslararası tatbikatlara katılmak, h) Bakan tarafından\nverilen diğer görevleri yapmak. Sağlığın\nGeliştirilmesi Genel Müdürlüğü MADDE 357 - (1) Sağlığın Geliştirilmesi Genel\nMüdürlüğünün görev ve yetkileri şunlardır: a) Toplumun ve bireyin\nsağlığı ile ilgili bilgi, farkındalık ve kontrol yeteneklerini artırmak ve bu\nkonuda sorumluluk almalarını ve karar süreçlerine katılımlarını teşvik etmek, b) Sağlığı doğrudan ve\ndolaylı olarak etkileyen faktörlerin ve sosyal belirleyicilerin\niyileştirilmesine yardım edecek düzenlemeler yaparak birey sağlığının korunması\nve sağlık düzeyinin yükseltilmesine yönelik davranış değişikliği oluşturmak ve\nsürdürmek, c) Sağlığın teşviki ve\ngeliştirilmesine yönelik bilimsel çalışmalar yapmak veya yaptırmak, eğitim\nkurumları ve basın yayın organları aracılığı ile toplumu bilgilendirmek,\nkampanyalar yapmak veya yaptırmak, ç) Halk sağlığının\nkorunması ve geliştirilmesi, hastalık risklerinin azaltılması, önlenmesi ve\nteşhis, tedavi ve rehabilite edici sağlık hizmetlerinin daha verimli\nkullanılabilmesi için uyarıcı, bilgilendirici ve eğitici mahiyette programlar\nhazırlamak veya hazırlatmak, d) Bakanlığın halkla\nilişkilerini ve bilgi edinme hizmetlerini yürütmek, e) Bakan tarafından\nverilen diğer görevleri yapmak. Sağlık Bilgi\nSistemleri Genel Müdürlüğü MADDE 358 - (1) Sağlık Bilgi Sistemleri Genel Müdürlüğünün\ngörev ve yetkileri şunlardır: a) Sağlık alanında\nkullanılan bilişim sistemleri ve iletişim teknolojileri ile ilgili ülke çapında\npolitika, strateji ve standartların belirlenmesi amacıyla çalışmalar yapmak, b) Kişisel sağlık\nverileri ile ülke düzeyinde sağlık durumu ve sağlık hizmetlerine ilişkin veri\nve bilgi akışını içeren her türden bilgi sistemleri ve projelerini yapmak ve\nyaptırmak, c) Sağlık bilgi\nsistemleri ve teknolojileri alanında uluslararası gelişmeleri izlemek, ülke\nuygulamalarını ve tecrübelerini paylaşmak, gerektiğinde uluslararası\nkuruluşlarla işbirliği yapmak, ç) Sağlık bilişimi ve\nteknolojisi alanında çalışacak kamu ve özel hukuk tüzel kişileri ile gerçek\nkişilerin uyacakları kuralları belirlemek, uygulamak, gerektiğinde bunların yazılım\nve ürünlerinin uygunluğuna karar vermek ve müelliflerini yetkilendirmek, d) Bakan tarafından\nverilen diğer görevleri yapmak. Sağlık Yatırımları\nGenel Müdürlüğü MADDE 359 - (1) Sağlık Yatırımları Genel\nMüdürlüğünün görev ve yetkileri şunlardır: a) Bakanlığın ve bağlı\nkuruluşların hizmetlerinde kullanılacak binalar için belirlenen ihtiyaç\nprogramlarına uygun olarak mühendislik hizmetlerini yürütmek, projelerini\nhazırlamak veya hazırlatmak, b) Gerektiğinde ön veya\ntam proje ile inşaat ihalelerini yapmak ve bu hizmetler için müşavirlik hizmeti\nsatın almak, c) Gerektiğinde Bakanlık\nve bağlı kuruluşların inşaatlarının kontrollüğünü yapmak veya yaptırmak, ç) Sağlık yapılarının\nstandartlarını belirlemek ve mimarisini geliştirmeye yönelik çalışmalar yapmak, d) Bakanlığın ihtiyaç\nduyduğu taşınmazların kamulaştırma işlemlerini yürütmek, e) Bakanlığın ve bağlı\nkuruluşların ihtiyacı olan tesislerin yapımını ve mevcut tesislerin\nyenilenmesini kamu özel ortaklığı modeli veya diğer usûller ile\ngerçekleştirmek, f) Sağlık hizmeti\nsunumunda ihtiyaç duyulan ve ileri teknoloji gerektiren tıbbî cihaz, ürün ve\nhizmetlerin üretimine, teknolojilerinin geliştirilmesine ve yurtdışından\ntransferine yönelik yerli ve yabancı yatırım ve teknoloji imkânlarını\naraştırmak, teşvik etmek ve bu ürünlerin off–set ticaretini düzenlemek, g) Bakan tarafından\nverilen diğer görevleri yapmak. Avrupa Birliği ve Dış\nİlişkiler Genel Müdürlüğü MADDE\n360 - (1) Avrupa Birliği ve Dış İlişkiler Genel Müdürlüğünün görev ve yetkileri\nşunlardır: a) Sağlık alanında\nyabancı ülkelerle ve uluslararası kuruluşlarla ilişkileri yürütmek, geliştirmek\nve bunlarla ilgili hukukî ve idarî düzenlemelere ilişkin çalışmaları yürütmek, b) İkili ve çok taraflı\nanlaşma ve sözleşmelere ilişkin işlemleri yürütmek, c) Avrupa Birliği ile\nilişkileri, Bakanlığın ilgili birimleri arasında ve Bakanlık ile diğer kurumlar\narasında koordinasyonu gerçekleştirmek suretiyle yürütmek, ç) Bakan tarafından\nverilen diğer görevleri yapmak. Halk Sağlığı Genel\nMüdürlüğü MADDE 361 - (1) Halk Sağlığı Genel Müdürlüğünün\ngörev ve yetkileri şunlardır: a)\nHalk sağlığını korumak ve geliştirmek, sağlık için risk oluşturan faktörlerle\nmücadele etmek, b) Birinci basamak sağlık\nhizmetlerini yürütmek, bu amaçla birinci basamak sağlık kuruluşlarını kurmak ve\nişletmek, gerektiğinde bunları birleştirmek, ayırmak, nakletmek veya kapatmak, c) Bulaşıcı, bulaşıcı\nolmayan, kronik hastalıklar ve kanser ile anne, çocuk, ergen, yaşlı ve engelli\ngibi risk gruplarıyla ilgili olarak izleme, sürveyans, inceleme, araştırma,\nbağışıklama ve kontrol çalışmaları yapmak, bunlarla ilgili verilerin\ntoplanmasını sağlamak, belirlenen hedefler doğrultusunda plan ve programlar\nhazırlamak, uygulamaya koymak, denetlenmesini sağlamak, değerlendirmek ve\ngerekli önlemleri almak. ç) Yaşam kalitesini\nyükseltecek alışkanlıkları kazandırarak toplumdaki tüm bireylerin sağlığını\ngeliştirmek; hatalı beslenme alışkanlıkları, obezite, sigara ve benzeri zararlı\nmaddelerin yol açtığı sağlık riskleri ve tehditleri ile mücadele etmek, bu\nhususları izlemek, araştırmak, veri toplanmasını sağlamak ve değerlendirmek, d) Birey, toplum ve çevre\nsağlığını etkileyen ve genel sağlığı ilgilendiren her tür etkeni incelemek,\nteşhis etmek, değerlendirmek ve kontrol etmek üzere gerekli laboratuvar\nhizmetlerinin organizasyonunu sağlamak ve ulusal referans laboratuvarı kurmak\nve işletmek, içme suları, biyosidal ürünler gibi görev alanına giren konularda\ntüketici güvenliği ile ilgili tedbirleri almak ve buna yönelik her türlü iş ve\nişlemi tesis etmek, e) Sağlık tehditlerine\nyönelik erken uyarı ve cevap geliştirilmesi amacıyla gerekli organizasyonu\nsağlamak, halk sağlığını tehdit eden konularda gereken tüm tedbirleri almak ve\ngerektiğinde müeyyide uygulamak, f) Biyolojik ürünler ve\ntest materyali ile benzeri ürünlerle ilgili araştırma ve geliştirme\nfaaliyetlerinde bulunmak, bu ürünleri temin etmek veya edilmesini sağlamak,\nürettirmek ve gerektiğinde üretmek, g) Görev ve sorumluluk\nalanıyla ilgili olarak hizmet standardizasyonunu sağlamak, meslek personelinin\nyetişmesi için ilgili kurumlarla işbirliği yaparak eğitim programları\nhazırlamak, eğitim ve yayın faaliyetinde bulunmak, ğ) Bakan tarafından\nverilen diğer görevleri yapmak. Kamu Hastaneleri Genel\nMüdürlüğü MADDE 362 - (1) Kamu Hastaneleri Genel\nMüdürlüğünün görev ve yetkileri şunlardır: a) Bakanlığa bağlı\nhastaneleri, ağız ve diş sağlığı merkezlerini ve benzeri sağlık kuruluşlarını\nkurmak ve işletmek, gerektiğinde bunları birleştirmek, ayırmak, nakletmek veya\nkapatmak, b) Sağlık kuruluşlarında\nher türlü koruyucu, teşhis, tedavi ve rehabilite edici sağlık hizmetlerinin\nyürütülmesini sağlamak, faaliyetleri izlemek ve değerlendirmek, iyi uygulama\nörneklerini yaygınlaştırmak, c) Performans\ndeğerlendirmesi yapmak ve değerlendirme sistematiği için her türlü alt yapıyı\nkurmak, ç) Sağlık kuruluşlarında\nhasta haklarına, hasta ve çalışanların sağlığına ve güvenliğine yönelik\niyileştirme çalışmaları yapmak, d) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 363- (Başlığı\nile birlikte değişik:RG-10/1/2019-30651-CK-27/59 md.) (1) Hukuk Hizmetleri\nGenel Müdürlüğünün görev ve yetkileri şunlardır: a) 26/9/2011 tarihli ve\n659 sayılı Kanun Hükmünde Kararname hükümlerine göre hukuk birimlerine verilen\ngörevleri yapmak, b) Bakan tarafından\nverilen diğer görevleri yapmak. Teftiş Kurulu\nBaşkanlığı MADDE 364- (Başlığı\nile birlikte değişik:RG-10/1/2019-30651-CK-27/60 md.) (1) Teftiş Kurulu\nBaşkanlığı, Bakanın emri veya onayı üzerine aşağıdaki görevleri yapar: a) Denetime ilişkin\nyöntem ve teknikleri geliştirmek, denetim alanındaki standart ve ilkelerin\noluşturulmasını sağlamak, denetim rehberleri hazırlamak, denetimlerin\netkinliğini ve verimliliğini artırıcı tedbirler almak, b) Bakanlık teşkilatı ile\ngerektiğinde bağlı ve ilgili kuruluşların ve bunların denetimi altındaki kurum\nve kuruluşların iş ve işlemleri hakkında teftiş, denetim, inceleme ve\nsoruşturma yapmak, c) Bakan tarafından\nverilen diğer görevleri yapmak. (2) Teftiş Kurulu\nBaşkanlığının (…) [157] görev, yetki ve sorumlulukları ile çalışma usulleri yönetmelikle düzenlenir. Strateji Geliştirme\nBaşkanlığı MADDE 365 - (1) Strateji Geliştirme\nBaşkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Mali Yönetimi ve Kontrol Kanunu ile Bazı\nKanun ve Kanun Hükmünde Kararnamelerde Değişiklik Yapılması Hakkında Kanunun 15\ninci maddesi, Cumhurbaşkanlığı kararnameleri ve diğer mevzuatla strateji\ngeliştirme ve malî hizmetler birimlerine verilen görevleri yapmak, b) Bakan tarafından\nverilen diğer görevleri yapmak. Yönetim Hizmetleri\nGenel Müdürlüğü MADDE 366 - (1) Yönetim Hizmetleri Genel\nMüdürlüğünün görev ve yetkileri şunlardır: a) Bakanlığın personel\nplanlaması ile personel sisteminin geliştirilmesi ve performans ölçütlerinin\noluşturulması konusunda çalışmalar yapmak ve tekliflerde bulunmak, b) Bakanlık personelinin\natama, nakil, terfi, emeklilik ve benzeri özlük işlemlerini yürütmek, c) 10/12/2003 tarihli ve\n5018 sayılı Kamu Malî Yönetimi ve Kontrol Kanunu hükümleri çerçevesinde,\nkiralama ve satın alma işlerini yürütmek, temizlik, güvenlik, aydınlatma,\nısınma, onarım, taşıma ve benzeri hizmetleri yapmak veya yaptırmak, ç) Bakanlığın taşınır ve\ntaşınmazlarına ilişkin işlemleri ilgili mevzuat çerçevesinde yürütmek, d) Genel evrak ve arşiv\nfaaliyetlerini düzenlemek ve yürütmek, e) Bakan tarafından\nverilen diğer görevleri yapmak. Özel Kalem Müdürlüğü MADDE 367 - (1) Özel Kalem Müdürlüğünün\ngörevleri şunlardır: a) Bakanın çalışma\nprogramını düzenlemek, b) Bakanın resmî ve özel\nyazışmalarını, protokol ve tören işlerini düzenlemek ve yürütmek, c) Bakan tarafından\nverilen diğer görevleri yapmak. Basın ve Halkla\nİlişkiler Müşavirliği MADDE 368 - (1) Basın ve Halkla İlişkiler\nMüşavirliğinin görevleri şunlardır: a) Bakanlığın basınla\nilgili faaliyetlerini planlamak ve bu faaliyetlerin belirlenecek usul ve\nesaslara göre yürütülmesini sağlamak, b) Bakan tarafından\nverilen diğer görevleri yapmak. Tıpta Uzmanlık Kurulu MADDE 369- (1) Tıpta ve diş hekimliğinde\nuzmanlık eğitimi yapacak eğitim kurumlarına eğitim yetkisi verilmesi ve eğitim\nyetkisinin kaldırılmasına ilişkin teklifleri karara bağlamak, uzmanlık\ndallarının rotasyonlarını belirlemek, yabancı ülkelerde uzmanlık eğitimi\nalanların bilimsel değerlendirilmesini yapacak fakülteleri ve eğitim\nhastanelerini belirlemek, tıpta uzmanlık eğitimi ve uzman insan gücü ile ilgili\ngörüşler vermekle görevli olmak üzere, Tıpta Uzmanlık Kurulu teşkil olunmuştur. (2) Tıpta Uzmanlık\nKurulu; a) Bakan yardımcısı,\nSağlık Hizmetleri Genel Müdürü ile I. Hukuk Müşaviri veya görevlendireceği\nhukuk müşaviri olmak üzere üç, b) Biri diş tabibi olmak\nüzere eğitim hastanelerinden Bakanın seçeceği beş, c) Beş tıp fakültesinden\nve bir diş hekimliği fakültesinden Yükseköğretim Kurulunun seçeceği birer, ç) Türk Tabipleri\nBirliğinin seçeceği bir, d) Türk Diş Hekimleri\nBirliğinin seçeceği bir, üyeden oluşur. Asıl üye\nsayısı kadar yedek üye de belirlenir. (3) Üye seçecek kurumlar\nüyeliğin herhangi bir nedenle boşaldığı tarihten itibaren bir ay içinde üye\nseçerek Bakanlığa bildirmediği takdirde o dönem için ilgili üyelik düşer ve üye\nsayısında dikkate alınmaz. (4) Kurula seçilecek asıl\nve yedek üyelerin uzman olmaları, ayrıca en az üç yıllık eğitim görevlisi ya da\nprofesör unvanına sahip bulunmaları şarttır. Üyelerin görev süreleri iki\nyıldır. Süresi bitenler yeniden seçilebilir. (5) Kurul, Bakan\nYardımcısının daveti üzerine yılda en az iki kez toplanır; üyelerden en az\nbeşinin teklifi ile de olağanüstü toplanır. Kurula, Bakan Yardımcısı veya\nyapılacak ilk toplantıda üyeler arasından seçilecek başkan vekili başkanlık\neder. (6) Kurul, en az dokuz\nüyenin katılımı ile toplanır ve oy çokluğuyla karar alır. Oylamalarda çekimser\noy kullanılamaz. Oyların eşitliği halinde başkanın bulunduğu taraf çoğunluğu\nsağlamış sayılır. Türk Tabipleri Birliği temsilcisi yalnızca tabiplerle ilgili,\nTürk Diş Hekimleri Birliği temsilcisi de yalnızca diş tabipleri ile ilgili\nkonuların görüşüleceği toplantılara katılabilir ve kendi meslek alanları ile\nilgili konularda oy kullanır. (7) Kurul toplantılarına\nüst üste iki kez mazeretsiz olarak katılmayanların üyeliği düşer. (8) Kurulun çalışma usûl\nve esasları ile ilgili diğer hususlar, ihtisas belgelerinin alınması ve\nuzmanlık eğitimi ile ilgili diğer usûl ve esaslar yönetmelikle düzenlenir. Sağlık Meslekleri\nKurulunun teşkili MADDE 370- (1) Sağlık Meslekleri Kurulu\naşağıdaki üyelerden oluşur: a)\nBakan Yardımcısı, Sağlık Hizmetleri, Halk Sağlığı ve Kamu Hastaneleri Genel\nMüdürleri veya görevlendirecekleri birer yardımcıları ile I. Hukuk Müşaviri\nveya görevlendireceği bir hukuk müşaviri, b) Bakanın seçeceği en az\ndoktora seviyesinde eğitim almış 5 ayrı sağlık meslek mensubu üye, c) En az genel müdür\nyardımcısı seviyesinde Milli Eğitim Bakanlığı temsilcisi bir üye, ç) Yükseköğretim Kurulunun\nseçeceği iki üye, d) Meslekî Yeterlilik\nKurumu temsilcisi bir üye, e) Kanunla kurulan sağlık\nmeslek birliklerinden birer üye. (2) Sağlık meslek\nbirliklerinin temsilcileri yalnızca kendi meslek mensupları ile ilgili\nkonuların görüşüleceği toplantılara katılabilir ve kendi meslek alanları ile\nilgili konularda oy kullanır. (3) Seçilmiş üyelerin\ngörev süresi iki yıldır. Kurul toplantılarına üst üste iki kez mazeretsiz\nolarak katılmayanların üyeliği düşer. İlgili kurumlar bir ay içinde üyelerini\nseçerek Bakanlığa bildirmediği takdirde o dönem için ilgili kuruma ait üyelik\ndüşer ve üye sayısında dikkate alınmaz. (4) Kurul, Bakan\nYardımcısının başkanlığında üye tam sayısının çoğunluğu ile toplanır ve oy\nçokluğu ile karar alır. Oylamalarda çekimser oy kullanılamaz. Oyların eşitliği\nhâlinde başkanın oyu yönünde karar alınmış sayılır. Taşra teşkilatı MADDE 371- (1) Bakanlık taşra teşkilâtı kurmaya yetkilidir. (2) Bakanlığın il ve\nihtiyaca göre kurulacak ilçe yönetim birimleri il ve ilçe sağlık\nmüdürlükleridir. İl sağlık müdürlüğü bünyesinde ihtiyaca göre halk sağlığı,\nkamu hastaneleri, ilaç ve tıbbi cihaz, sağlık ve acil sağlık hizmetleri ile\npersonel ve destek hizmetlerini yürütmek üzere başkanlıklar kurulabilir. (3) İl sağlık müdürleri\nBakanlığın il düzeyindeki hizmetlerinin etkili ve verimli bir şekilde\nyürütülmesinden sorumludur; Bakanlığın düzenlemeleri çerçevesinde il düzeyinde\npersonelin adil ve dengeli dağılımını yapar ve bu amaçla il içinde personel\nnakil ve görevlendirme işlemlerini doğrudan gerçekleştirir. (4) İl sağlık müdürü,\nacil sağlık hizmetlerinin yürütülmesi için kamu ve özel hukuk tüzel kişileri\nile gerçek kişilere ait tüm sağlık kurum ve kuruluşlarının sevk ve idaresinden\nsorumlu ve bu konuda yetkilidir. (5) Birden fazla ildeki\nsağlık hizmetlerinin bir arada değerlendirilmesi, gelişmişlik farklarının\ngiderilmesi ve hizmetlerin ve ihtiyaçların müşterek planlanması amacıyla\nBakanlıkça belirlenen illerdeki müdürlerden biri koordinatör olarak\ngörevlendirilebilir. Yurtdışı teşkilatı MADDE 371/A- (Ek:RG-13/9/2019-30887-C.K.-46/2\nmd.) (1) Bakanlık yurtdışı\nteşkilatı kurmaya yetkilidir. Hastanelerin yönetimi\nve denetimi [158] MADDE 372- (1) Hastaneler hastane başhekimi\ntarafından yönetilir. Hastane başhekimine bağlı olarak idari ve mali işler ile\nsağlık bakım hizmetleri müdürlükleri kurulur. Bakanlık tarafından, hastanelerin\nbüyüklükleri dikkate alınarak belirlenen hallerde, yönetim görevleri tek kişiye\nverilebilir veya hastanedeki müdürlüklerin sayısı dörde kadar artırılabilir; bu\ndurumda görev dağılımları yeniden belirlenir. (2) (Ek:RG-18/1/2019-30659-CK-28/3\nmd.) Aynı yerleşke içinde birden fazla hastane bulunması durumunda bu\nhastanelerin müşterek yönetimi için bir koordinatör başhekim\ngörevlendirilebilir. Koordinatör başhekime bağlı olarak, her bir hastanenin\ntıbbi hizmetleri ile eğitim ve araştırma faaliyetlerini yürütmek üzere\nbaşhekimlikler oluşturulabilir. Hastanelerin idari ve mali, sağlık bakım ve\ndiğer destek hizmetleri koordinatör başhekime bağlı müdürlüklerce ilgili\nhastane başhekimliği ile işbirliği içerisinde yürütülür. İhtiyaç halinde her\nbir hastanede idari ve mali hizmetler müdürlüğü hariç olmak üzere müdürlükler\nkurulabilir. Bu şekilde yönetim organizasyonu kurulan hastanelerin yönetimine\nve işleyişine ilişkin usul ve esaslar Bakanlıkça belirlenir. (3) (Ek:RG-18/1/2019-30659-CK-28/3\nmd) 7/5/1987 tarihli ve 3359 sayılı Sağlık Hizmetleri Temel Kanununun ek 9\nuncu maddesi kapsamında Bakanlık ile üniversiteler tarafından birlikte\nkullanılan eğitim ve araştırma hastanelerine, profesör veya doçent unvanını\nhaiz veyahut doktor öğretim üyesi veya eğitim görevlisi kadrosunda bulunan\ntabipler başhekim olarak atanabilir. (4) Bakanlıkça tespit\nedilen norm ve standardı aşmamak kaydıyla il sağlık müdürü tarafından\nbelirlenen sayıda başhekim yardımcılıkları ve müdür yardımcılıkları\noluşturulur. (5)\nHastaneler; tıbbi ve mali kriterler ile kalite, hasta ve çalışan güvenliği ve\neğitim kriterleri çerçevesinde Bakanlıkça belirlenecek usul ve esaslara göre\naltı aylık veya bir yıllık sürelerle değerlendirmeye tabi tutulur. Bu\ndeğerlendirme, kamu veya özel değerlendirme kuruluşlarına da yaptırılabilir.\nDeğerlendirme sonuçlarına göre hastaneler yukarıdan aşağıya doğru (A), (B),\n(C), (D) ve (E) şeklinde gruplandırılır. Hastanelerin ağırlıklı ortalaması, il\ndüzeyinde hastanelerin grubunu belirler. (6) Yapılan değerlendirme\nsonuçlarına göre il düzeyinde hastanelerin; a) Grup düşürülmesi, b) (D) grubunda\ndevralınması halinde, üçüncü değerlendirme sonucunda üst gruba çıkarılamamış\nolması, c)\n(E) grubunda devralınması halinde, ikinci değerlendirme sonucunda üst gruba\nçıkarılamamış olması, ç)\nBünyesindeki hastanelerden birinin ard arda yapılan iki değerlendirmede de grup\ndüşürülmesi, d) Bünyesindeki\nhastanelerden birinin (E) grubu olarak devralınması halinde, ikinci değerlendirme\nsonucunda bu hastanenin bir üst gruba çıkarılamamış olması, hallerinde Bakanlıkça il\nsağlık müdürünün ve varsa ilgili başkanın görevine son verilir. Bu fıkranın\n(a), (b) ve (c) bentlerinde sayılan hallerin hastane ölçeğinde gerçekleşmesi\ndurumunda ise başhekimin görevine son verilir. Kadrolar MADDE\n373- (1) Kadroların tespiti, ihdası, kullanımı ve iptali ile kadrolara\nilişkin diğer hususlar, Genel Kadro ve Usulü Hakkında Cumhurbaşkanlığı\nKararnamesi hükümlerine göre düzenlenir. Performans değerlendirmesi MADDE 374 - (1) Bakanlık ve bağlı\nkuruluşlarında; a) Bakan; Bakan\nyardımcısının, b) Bakan yardımcıları,\nkurum başkanları, müstakil birim amirleri ve il müdürlerinin, c) Başkan ve Genel Müdür;\nbaşkan yardımcısı, genel müdür yardımcısı, genel sekreter ve halk sağlığı\nmüdürünün, ç) Diğer yöneticiler;\nhiyerarşik olarak kendilerine bağlı bir alt kademedeki personelin, performanslarını, verilen\ngörevlere ve belirlenen hedeflere göre değerlendirir. (2) Stratejik planlar,\nperformans programları ve faaliyet raporları 5018 sayılı Kanuna uygun olarak\noluşturulur ve ilgili kurumlara iletilir. Uzman İstihdam MADDE 375- (1) Bakanlıkta; 657 sayılı Kanunun ek\n41 inci maddesi uyarınca Sağlık Uzmanları ve Sağlık Uzman Yardımcıları istihdam\nedilebilir. Müfettiş istihdamı MADDE 376- (Başlığı\nile birlikte değişik:RG-10/1/2019-30651-CK-27/61 md.) (1) Bakanlıkta; 375\nsayılı Kanun Hükmünde Kararnamenin ek 24 üncü maddesi uyarınca Müfettiş ve\nMüfettiş Yardımcısı istihdam edilir. Komisyonlar MADDE 377 – (Başlığı ile Birlikte\nDeğişik:RG-4/10/2024-32682-C.K.-164/1 md.) (1) Bakanlık, görev alanı\nkapsamında ihtiyaç duyduğu bilimsel veya teknik konularda araştırma, inceleme\nve çalışmalar yapmak üzere bilimsel nitelikli komisyonlar ve ruhsatlandırma\nkomisyonları kurmaya yetkilidir. Bilgi toplama, işleme\nve paylaşma yetkisi MADDE 378 - (İptal: Anayasa Mahkemesinin\n26/10/2023 tarihli ve E.:2018/118; K.:2023/180 sayılı Kararı ile.) Hizmet binası ve\nsağlık tesisi yaptırma MADDE 379 - (1) İhtiyaç duyulan her türlü tesis,\nhastane, sağlık eğitim tesisi, sağlık kampüsü, sosyal donatılar ve diğer\ntesisler, Bakanlık ve bağlı kuruluşları tarafından yaptırılabilir. Bu tesisler,\nbedelleri; a) Bakanlığın veya\nkurumların bütçelerinin ilgili tertiplerine bu amaçla konulan ödeneklerden, b) Döner sermaye\ngelirlerinden, c) Kurumların\nmülkiyetindeki taşınmazlar veya Hazine ve Maliye Bakanlığının görüşü alınarak\nHazinenin özel mülkiyetindeki taşınmazlardan Bakanlığa veya Kurumlara tahsisli\nolan taşınmazların üzerindeki yapılarla birlikte devredilmesi suretiyle,\nkarşılanmak üzere düzenlenecek protokol esasları çerçevesinde Toplu Konut\nİdaresi Başkanlığına veya inşaat işleriyle ilgili araştırma, proje, taahhüt,\nfinansman ve yapım işlemleri konusunda görevli ve yetkili kamu tüzel kişiliğine\nsahip diğer kurum ve kuruluşlara da doğrudan yaptırılabilir. (2) Bakanlık, kamu kurum\nve kuruluşlarına ait veya tahsisli taşınmazların kendisine tahsisini veya\ndevrini talep edebilir veya kullanım protokolleri yapabilir. Bu protokoller ile\noluşan yükümlülüklerini Toplu Konut İdaresi Başkanlığına veya inşaat işleri ile\nilgili araştırma, proje, taahhüt, finansman ve yapım işlemleri konusunda\ngörevli ve yetkili kamu tüzel kişiliğine sahip diğer kurum ve kuruluşlara\nyaptırabilir. (3) Bakanlıkça sağlık\nhizmetlerinde kullanılmakta olan binalardan, Bakanlıkça oluşturulacak komisyon\ntarafından fonksiyonellik ve/veya onarım-tadilat maliyeti açısından yapılan\ndeğerlendirme sonucunda yıkımının uygun olduğuna karar verilen binalar\nyıkılabilir. Yıkım kararı verecek komisyonun teşkili ile çalışma usûl ve\nesasları Bakanlıkça belirlenir. Sağlık Serbest\nBölgeleri MADDE 380 - (1) Bakanlık, ülkenin sağlık\nalanında bölgesel bir cazibe merkezi haline getirilmesi, yabancı sermaye ve\nyüksek tıbbî teknoloji girişinin hızlandırılması amacıyla, 6/6/1985 tarihli ve\n3218 sayılı Serbest Bölgeler Kanunu hükümleri çerçevesinde, sağlık serbest\nbölgelerinin kurulması ve yönetilmesine ilişkin usûl ve esaslar\nCumhurbaşkanınca belirlenir. (2)\nSerbest bölgelerde verilecek sağlık hizmetlerine ilişkin usûl ve esaslar\nBakanlıkça belirlenir. (3) (İptal\nfıkra:Anayasa Mahkemesinin 26/10/2023 tarihli ve E.:2018/118; K.:2023/180\nsayılı Kararı ile.) Tıbbî ürün ve\nhizmetlerin üretiminin teşvik edilmesi MADDE 381 - (1) Bakanlık, ileri teknoloji gerektirenler\nbaşta olmak üzere, ülkenin sağlık sektöründeki tıbbî cihaz, ürün, hizmet ve\nilaç sanayisinin geliştirilmesine ve desteklenmesine yönelik politikalarının\nbelirlenmesi amacıyla çalışmalar yapar. Bu amaçla girişimcileri yönlendirir,\nyerli sanayiye malî ve diğer teşvikleri uygulayabilir, yerli sanayinin\nteknolojik altyapı ve yeteneklerini araştırır, bunların geliştirilmesine\nyönelik önlemleri alır, gerektiğinde yurtdışından yerli sanayiye teknoloji\ntransferi yapılmasını sağlar. (2) Bakanlık ve bağlı kuruluşları,\nsağlık hizmeti sunumunda ihtiyaç duyulan tıbbî cihaz, ilaç ve diğer ürün ve\nhizmetlerin alımında mümkün olduğunca yurtiçi sanayi imkanlarından faydalanır,\nbu amaçla yurtiçi firmalara araştırma, geliştirme, prototip ve seri üretim\nfaaliyetlerini yaptırır. İhtiyaç halinde yerli ve yabancı gerçek ve tüzel\nkişilerle alım garantili sözleşmeler yapılabilir ve yedi yıla kadar gelecek\nyıllara yaygın yüklenmeye girişilebilir. (3) Sağlık hizmeti\nsunumunda ihtiyaç duyulan tıbbî cihaz, ilaç ve diğer ürün ve hizmetlerin\nyurtdışından alınması ya da bu yönde yurtdışı kaynaklı yatırım yapılması\ndurumunda, karşılığında satıcı firmadan yerli sanayi katılımı, Ar-Ge,\nteknolojik işbirliği ve off-set yükümlülüğü istenmesine ilişkin hususlar\nBakanlıkça düzenlenir. Gönüllü sağlık hizmeti\nve sağlık gözlemciliği MADDE 382 - (1) Sağlık hizmeti sunmaya yetkili\ngerçek ve tüzel kişilerce sosyal dayanışma ve yardımlaşma amacıyla gönüllü ve\nücretsiz olarak sağlık hizmeti verilebilir. (2) Bu hizmeti\nyürüteceklere Bakanlıkça izin verilir. İzin talebinde bulunanlara gerekli\ndeğerlendirmeler yapıldıktan sonra sağlık gönüllüsü yetki belgesi düzenlenir. (3) Sağlık gönüllüsü\ngerçek kişiler hastanelerdeki hizmetlerini hastane yetkilisinin belirlediği\nşartlarda verebilir. Bu hizmet hastanelerin doğrudan sağlık hizmeti olmayan\nhasta karşılama ve bilgilendirme, refakat, kişisel bakım ve sosyal ihtiyaçların\nkarşılanması gibi destek hizmeti şeklinde de verilebilir. Bu halde sağlık\ngönüllüsünün sağlık meslek mensubu olma mecburiyeti yoktur. (4) Gönüllü sağlık\nhizmeti sunumu ile gönüllülere ait bilgilerin kamuoyu ile paylaşımına dair usûl\nve esaslar Bakanlıkça belirlenir. (5) Sağlık kurum ve\nkuruluşlarında hizmetin geliştirilmesi amacıyla Bakanlık, hizmetten\nfaydalananların gönüllülük esasına göre yapacakları gözlemlerini değerlendirmek\nüzere gerekli düzenlemeleri yapar. Sağlık personelinin\nihtiyaç hâlinde çağrıya uyması MADDE 383 - (1) Sağlık personelinin mesai\nsaatleri haricinde de hizmetine ihtiyaç duyulduğunda ilgili sağlık kuruluşuna\nulaşabilmeleri için alınacak tedbirler ve ilgililerin uyacağı kurallar\nBakanlıkça belirlenir. Ruhsatlandırma ve\nlisans bedeli MADDE 384 - (İptal:\nAnayasa Mahkemesinin 28/12/2023 Tarihli ve E: 2019/30, K: 2023/227 Sayılı\nKararı ile.) ONDÖRDÜNCÜ BÖLÜM Sanayi ve\nTeknoloji Bakanlığı Görev MADDE 385 –\n(Değişik:RG-14/4/2020-31099-CK-59/6 md.) (1) Sanayi ve\nTeknoloji Bakanlığının görev ve yetkileri şunlardır: a) Kalkınma\nplanları ile uyumlu olarak, sanayiye yönelik politika önerileri ve stratejiler\noluşturmak, sanayi stratejilerine ilişkin uygulamaları izlemek, sanayileşme\npolitikaları çerçevesinde yerli üretimin ve teknolojik kabiliyetlerin geliştirilmesi\namacıyla kamu kurum ve kuruluşlarının faaliyetleri arasında eşgüdümü tesis\netmek, b) Sanayi\nürünlerine yönelik idari ve teknik düzenlemeleri hazırlamak, Türk\nstandartlarından gerekli görülenleri zorunlu uygulamaya koymak, bunların\nuygulanmasını sağlamak, gerektiğinde denetlemek (…) [159] sanayi işletmelerinin sicilini tutmak, sanayi\nistatistikleri ve analizleri üretmek, c) Yüksek katma\ndeğerli ve kritik teknolojik ürünlerin milli ve özgün imkânlarla geliştirilmesi\nve yüksek teknoloji ürünlerinin yerli olarak üretilmesi ile ulusal düzeyde\nteknolojik atılımı hedefleyen Milli Teknoloji Hamlesinin temel hedefler, odak\nalanlar, yol haritaları gibi esaslarını belirlemek, bu esasların uygulanmasını\nsağlayacak tedbirler almak, ç) Bilimsel ve\nteknolojik gelişim, ekonomik kalkınma, toplumsal refah ve milli güvenlik\nhedefleri doğrultusunda, bilim, teknoloji ve yenilik politikalarının\nbelirlenmesi için ilgili kurum ve kuruluşlarla işbirliği yapmak, belirlenen\npolitikaların uygulanmasını sağlamak; sanayi ve teknolojiye yönelik araştırma,\ngeliştirme ve yenilikçilik program ve projelerini, işbirliği ve kümelenme\nmekanizmalarını ve bu kapsamda yapılacak faaliyet ve yatırımları desteklemek,\nteşvik tedbirleri almak ve uygulamak, bu konularda düzenleme ve denetlemeler\nyapmak, d) Ekonominin\nverimlilik esaslarına uygun olarak geliştirilmesi amacıyla, verimlilik politika\nönerileri ve stratejileri oluşturmak, sanayi işletmelerinin verimliliğini\nartırmaya yönelik çalışmalar yapmak, temiz üretim ve verimlilik projelerini desteklemek, e) Ekonomik etki\ndüzeyi yüksek ve birden çok sektörde gelişimi hızlandırma potansiyeline sahip\nileri teknolojiler ile büyük veri, yapay zekâ, siber güvenlik gibi kritik\nalanlarda bireylerin ve işletmelerin ar-ge ve üretim yetkinliklerinin artırılması\namacıyla politika önerileri ve stratejiler oluşturmak, belirlenen politika ve\nstratejilerin uygulanmasını sağlamak, ilgili alanlarda ar-ge ve yatırım\nfaaliyetlerini ve girişimleri desteklemek, ilgili alanlara ve desteklere dair\ndüzenleme ve denetlemeler yapmak, f) Uzay ve\nhavacılık sanayisinin geliştirilmesi ve bu alandaki birikimlerden diğer\nsektörlerin de yararlanabilmesini sağlamak amacıyla gerekli koordinasyonu\nsağlamak, g) Bilim, sanayi\nve teknolojide ulusal yetkinliklerin gelişimine katkı sağlamak üzere, uluslararası\nplatformlarda ve sahalarda ar-ge ve yenilik faaliyetleri yürütülmesini veya\nyürütülen çalışmalara iştirak edilmesini sağlamak, ğ) Bilim,\nteknoloji ve yenilik politikaları çerçevesinde, kamu tarafından yürütülecek\nveya desteklenecek ar-ge faaliyetlerinin eşgüdümünü ve kamu kaynaklarının\nstratejik önceliklere odaklanmasını sağlamak üzere, kamu kurum ve\nkuruluşlarının ar-ge program, proje ve uygulamalarını ilgili kurum ve\nkuruluşlarla birlikte yönlendirmek, h) Bireylerin ve\nişletmelerin dijital dönüşümüne ve ulusal düzeyde dijital ekonominin\ngeliştirilmesine yönelik politika önerileri ve stratejiler oluşturmak, bu\nstratejilerin uygulanması konusunda kamu, özel sektör, üniversiteler, sivil\ntoplum kuruluşları gibi paydaşlar arasında işbirliği ve eşgüdümün tesis\nedilmesine yönelik tedbirler almak, dijital ekonomi ve dijital dönüşüm\nekosisteminin geliştirilmesi amacıyla program ve projeler yürütmek, ı) Bilişim\nsektörünün rekabet gücünü artırmak için gerekli çalışmaları yapmak, kamu\nbilişim projelerini tedarik edecek firmaları, taşımaları gereken yeterlilik\nve/veya standartlar doğrultusunda yetkilendirmek, teknik içerikli kriterler\nuyarınca yetkilendirmeyi iptal etmek veya geçici olarak durdurmak, kamu bilişim\nprojelerine ilişkin sözleşmelerin yürütülmesinde yüklenicilerin başta kalite ve\ngüvenlik yeterlilik ve/veya standartları olmak üzere uyacakları usul ve\nesasları ilgili paydaşlarla işbirliği halinde belirlemek, i) Kamu kurum ve\nkuruluşlarının yenilik, yerlileşme ve/veya teknoloji transferini içeren mal ve\nhizmet alımları ile yapım işlerine ilişkin sanayi işbirliği projeleri\nkapsamında ilgili mevzuat hükümleri uyarınca ilgili kurum ve kuruluşlar ile\nkoordineli olarak faaliyetleri yürütmek ve sözleşmeleri imzalamak, j) Organize sanayi\nbölgesi, endüstri bölgesi, teknoloji geliştirme bölgesi, serbest bölge ve\nsanayi siteleri için kullanılabilir yatırım alanlarını belirlemek, mekânsal\nstrateji planları, çevre düzeni planları ve 1/25.000 ölçekli nazım imar\nplanlarında sanayi alanlarına ilişkin görüş vermek, k) Organize sanayi\nbölgeleri ve endüstri bölgelerinin planlanmasına, kuruluşuna, yapılaşmasına ve\nişleyişine ilişkin mevzuatla verilen görevleri yapmak; organize sanayi\nbölgelerini ve sanayi sitelerini mevzuatta belirlenen kapsamda kredi ile desteklemek,\norganize sanayi bölgelerine iç ve dış kaynaklardan kullanacakları krediler için\nmevzuatta belirlenen miktar ve oranlarda kredi finansman desteği vermek,\ndestekleme şart ve niteliklerini belirlemek ve denetlemek, l) Yerleşim\nalanları içerisinde bulunan sanayi sitelerinin ve sanayi işletmelerinin\nyerleşim alanı dışına taşınmasına ve planlı sanayi alanları dışında faaliyet\ngösteren sanayi işletmelerinin planlı sanayi alanlarına taşınmasına yönelik\nfaaliyetleri yürütmek, bu amaçla yapılacak masrafları mevzuatta belirlenen\nkapsamda kredi ile desteklemek, destekleme şart ve niteliklerini belirlemek ve\ndenetlemek, m) Bilimsel,\nendüstriyel ve yasal metroloji alanlarında politika önerileri ve stratejiler\ngeliştirmek, bunların uygulanmasını sağlamak; kalibrasyon, muayene,\nbelgelendirme ve doğrulamaya ilişkin düzenlemeler yapmak, gerektiğinde denetim\nyapmak; hazır ambalajlamaya ilişkin teknik düzenlemeleri hazırlamak ve\nuygulanmasını sağlamak, n) Sanayinin\nihtiyaçlarına yönelik akreditasyon ve uygunluk değerlendirme alanlarında\npolitika önerileri ve stratejiler oluşturmak, bunların uygulanmasına yönelik\ngerekli tedbirleri almak; sanayinin ihtiyaç duyduğu test, kalibrasyon, muayene,\nbelgelendirme, doğrulama gibi uygunluk değerlendirme faaliyetlerine ve kuruluşlarına\nolan ihtiyacı tespit etmek, mevcut uygunluk değerlendirme faaliyetlerinin ve\nkuruluşlarının envanterini tutmak, sanayi işletmelerine hizmet sunan uygunluk\ndeğerlendirme faaliyetlerine ve kuruluşlarına ilişkin düzenlemeler yapmak ve\ngerektiğinde denetlemek, o) Elektronik\nhaberleşme sektöründe kullanılanlar hariç olmak üzere, sanayi ve bilişim\nürünleri güvenliği ve denetimine ilişkin politikaların hazırlanmasına yardımcı\nolmak, bu ürünlerin ürün güvenliği mevzuatına ve teknik mevzuata uygunluğuna\nyönelik piyasa gözetimi ve denetimi yapmak, risk analizleri yapmak, denetimlere\nilişkin usul ve esasları belirlemek, ürün güvenliği bilgi sistemini oluşturmak, ö) Sanayi\nişletmelerinin satın aldıkları sanayi ürünlerinin satış sonrası hizmetlerine\nyönelik ekonomik çıkarlarını koruyucu tedbirler almak, bu alanda sanayicinin\nkorunmasını sağlayıcı düzenlemeler yapmak, bu düzenlemelere yönelik denetimleri\nyapmak veya yaptırmak, p) Yatırım\nteşviklerinin ülke ekonomisi yararına etkin bir şekilde düzenlenmesini temin amacıyla\nihtiyaç duyulan mevzuatın hazırlanmasına yönelik çalışmalar yapmak; yatırım\nteşvik uygulamalarını yürütmek, takip etmek ve değerlendirmek; yatırım teşvik\nuygulamalarına ilişkin gerekli tedbirleri almak ve denetlemeleri yapmak, r) Ülkenin\nekonomik kalkınmasında gereksinim duyulan uluslararası doğrudan yatırımların ve\nbu yatırımlardan beklenen faydaların artırılması amacıyla Bakanlığın görev\nalanına giren konularda politikaların belirlenmesine katkı sağlamak, teşvik\nuygulamaları, altyapı yatırımları gibi araçların geliştirilmesine yönelik\ntedbirler almak, yatırım ortamının iyileştirilmesine yönelik yasal ve idari\nyapısal reform çalışmalarının yapılmasında koordinasyon sağlamak, s) Bölgesel\ngelişmeye yönelik politika önerileri ve stratejiler oluşturmak, program ve\nprojeler geliştirmek; bunların uygulanmasını sağlamak, izleme ve denetimini\nyapmak, ş) Kalkınma\najanslarının ve bölge kalkınma idaresi başkanlıklarının koordinasyonunu\nsağlamak, bunlarla ilgili iş ve işlemleri yürütmek ve denetimlerini yapmak, t) Bakanlığın\ngörev ve faaliyet alanına giren konularda, uluslararası kuruluşlar, Avrupa\nBirliği ve yabancı ülkelerle ilişkilerini yürütmek, ikili veya çok taraflı\nbilimsel, sınai ve teknik işbirliği anlaşmaları ve protokollerinin\nhazırlanmasına yardımcı olmak, Avrupa Birliği ve uluslararası kuruluşlarla\nyürüttüğü projelerin ve programların hazırlanmasını, koordinasyonunu ve\nkontrolünü sağlamak, u)\nCumhurbaşkanınca belirlenen ekonomik ve sosyal hedefler doğrultusunda, sanayi\nve teknoloji alanlarında gelişime katkı sağlamak üzere, küresel, ulusal ve\nbölgesel düzeyde analiz ve araştırmalar yapmak, ü) Ülke genelinde\nsahip olunan ve üretilen verilerin toplumsal faydaya ve ekonomik değere\ndönüştürülmesi amacıyla açık veri kullanımına dayalı program ve projeler yürütmek, v) Ülkede fikri\nsermaye ve yenilik kapasitesinin gelişmesini sağlamak amacıyla, sınai mülkiyet\nhaklarının korunması ve ticarileşmesine yönelik olarak destek programları\nhazırlamak, eğitim ve bilinçlendirme faaliyetleri yürütmek, y) Milli Teknoloji\nHamlesi hedefleri doğrultusunda ilgili paydaşlarla işbirliği içerisinde,\nteknoloji geliştirme ile bireylerin ve işletmelerin dijital dönüşümü\nkonularında bireysel yetkinlikler ile toplumsal bilinç ve kültürün gelişmesine\nyönelik faaliyetlerde bulunmak, z) Kanunlarla ve\nCumhurbaşkanlığı kararnameleriyle verilen diğer görevleri yapmak. (2) Bakanlık,\ngörev ve yetkileri arasında yer alan destek programları ve projeleri ile ilgili\ngörevlerini, (…) [160] bağlı ve ilgili\nkuruluşlarına yaptırabilir; destek programlarının etkinliğini ve verimliliğini\nartırmak üzere bağlı ve ilgili kuruluşları ile ortak program yürütebilir . Teşkilat MADDE\n386 - (1) Sanayi ve Teknoloji Bakanlığı; merkez, taşra ve yurtdışı\nteşkilatından oluşur. Hizmet\nbirimleri MADDE 387- (Değişik:RG-14/4/2020-31099-CK-59/7\nmd.) (1) Bakanlığın hizmet\nbirimleri şunlardır: a) Sanayi Genel\nMüdürlüğü, b) Milli Teknoloji Genel\nMüdürlüğü, c) Stratejik Araştırmalar\nve Verimlilik Genel Müdürlüğü, ç) Ar-Ge Teşvikleri Genel\nMüdürlüğü, d) Sanayi Bölgeleri Genel\nMüdürlüğü, e) Metroloji ve Sanayi\nÜrünleri Güvenliği Genel Müdürlüğü, f) Teşvik Uygulama ve\nYabancı Sermaye Genel Müdürlüğü, g) Kalkınma Ajansları\nGenel Müdürlüğü, ğ) Avrupa Birliği ve Dış\nİlişkiler Genel Müdürlüğü, h) Hukuk Hizmetleri Genel\nMüdürlüğü, ı) Yönetim Hizmetleri\nGenel Müdürlüğü, i) Rehberlik ve Teftiş\nBaşkanlığı, j) Strateji Geliştirme\nBaşkanlığı, k) Bilgi İşlem Dairesi\nBaşkanlığı, l) Basın ve Halkla\nİlişkiler Müşavirliği, m) Özel Kalem Müdürlüğü. Sanayi Genel Müdürlüğü MADDE 388- (Başlığı\nile Birlikte Değişik:RG-14/4/2020-31099-CK-59/8 md.) (1) Sanayi Genel\nMüdürlüğünün görev ve yetkileri şunlardır: a) Sanayi sektörlerinin\nihtiyaç duyduğu nitelikli işgücü ihtiyacının karşılanmasına yönelik iş ve\nmeslek analizleri yapmak ve yaptırmak, mesleki teknik eğitimi desteklemek,\nnitelikli işgücü programları hazırlamak ve uygulanmasını sağlamak, b) Çevre ve iklim\ndeğişikliği konularındaki gelişmeleri takip etmek, çevrenin korunması amacıyla\nsanayiye yönelik tedbirlerin alınmasına yardımcı olmak, sanayi işletmelerinin\ntemiz üretim program ve projeleri hazırlamasına ve uygulamasına yönelik\nfaaliyetlerde bulunmak, c) Diğer ülkelerle sınai\nve teknik konularda yapılacak çalışmalara ilgili kuruluşları koordine ederek\nkatılmak, ç) Sanayi ürünlerinin\nrekabet edebilirliğini artırmak için gerekli tedbirleri almak, sanayi\nsektörlerine ilişkin belirlenecek stratejiler için hazırlık çalışmalarına katkı\nsağlamak, bu stratejilerin uygulanmasına yönelik gerekli tedbirleri almak;\nsanayi sektörlerine ilişkin sorunları tespit etmek ve çözüm önerileri\ngeliştirmek, sektörel komiteler oluşturmak, çalışma usul ve esaslarını\nbelirlemek, d) Sanayi ürünlerine\nilişkin teknik düzenlemeleri uyumlaştırmak, teknik mevzuatı ve ilgili standart\nlistelerini hazırlamak ve uygulamaya koymak; Türk standartlarından gerekli\ngörülenlere ilişkin düzenlemeler yapmak; teknik düzenlemesi ve standardı\nbulunmayan sanayi ürünlerinin denetime esas olacak özelliklerini tespit etmek\nveya ettirmek, e) Sanayinin\nihtiyaçlarına yönelik akreditasyon ve uygunluk değerlendirmesi alanlarında\nstratejilere katkı sağlamak, stratejilerin sanayi sektörlerinde uygulanmasına\nyönelik tedbirleri almak, sanayinin ihtiyaç duyduğu test, kalibrasyon, muayene,\nbelgelendirme, doğrulama ve benzeri uygunluk değerlendirme faaliyetlerine ve\nkuruluşlarına olan ihtiyacı tespit etmek, uygunluk değerlendirme\nfaaliyetlerinin ve kuruluşlarının envanterini tutmak, sanayi işletmelerine\nhizmet sunan uygunluk değerlendirme kuruluşlarına ve faaliyetlerine ilişkin\ndüzenlemeler yapmak ve gerektiğinde denetlemek, f) Araçların karayolu\nyapısına ve trafik güvenliğine uygun üretilmesi için gerekli teknik\ndüzenlemeleri hazırlamak ve uygulamaya koymak, araçların teknik düzenlemelere\nuygunluğunu belgelendirmek veya belgelendirilmesini sağlamak, g) Sanayi işletmelerinin\nsicilini tutmak, sanayi alanındaki yatırımları takip etmek ve gerekli envanter\nçalışmalarını yapmak, ğ) Yıllık ithalat ve\nihracat rejimlerinin hazırlanmasında ilgili kurum ve kuruluşlarla işbirliği\nyapmak, h) Sanayi işletmelerinde\nisrafa yol açan sorunları tespit etmek, israfı önleyici yöntemlerin\ngeliştirilmesine ve uygulanmasına destek olmak, ı) Sanayi işletmelerinin\nsatın aldıkları sanayi ürünlerinin satış sonrası hizmetlerine yönelik ekonomik\nçıkarlarını koruyucu tedbirleri almak ve gerekli düzenlemeleri yapmak, bu\ndüzenlemelere yönelik denetimleri yapmak (…) [161] i) Kamu kurum ve\nkuruluşlarının yenilik, yerlileşme ve/veya teknoloji transferini içeren mal ve\nhizmet alımları ile yapım işlerine ilişkin sanayi işbirliği projeleri\nkapsamında ilgili mevzuat hükümleri uyarınca ilgili kurum ve kuruluşlar ile\nkoordineli olarak faaliyetleri yürütmek ve sözleşmeleri imzalamak, j) İmalat sanayinin\nihtiyaçları doğrultusunda hammadde tedarikine ilişkin uzun dönemli planlama ve\ntakip faaliyetlerinin kurumlar arası koordinasyon ile gerçekleştirilmesini\nsağlamak, bu kapsamda çalışma usul ve esaslarını belirlemek, k) Bakan tarafından\nverilen diğer görevleri yapmak. Milli Teknoloji Genel\nMüdürlüğü MADDE 388/A - (Ek:RG-14/4/2020-31099-CK-59/9\nmd.) (1) Milli Teknoloji Genel\nMüdürlüğünün görev ve yetkileri şunlardır: a) Milli Teknoloji\nHamlesi kapsamında, Türkiye’nin teknolojik yetkinliğini geliştirmek amacıyla\netki gücü yüksek program ve projelerin hayata geçirilmesine katkı sağlamak, b) Milli Teknoloji\nHamlesi hedefleri doğrultusunda ilgili paydaşlarla işbirliği içerisinde,\nteknoloji geliştirme ve bireylerin ve işletmelerin dijital dönüşümü konularında\nbireysel yetkinlikler ile toplumsal bilinç ve kültürün gelişmesine yönelik\nfaaliyetlerde bulunmak, c) Türkiye’de bilişim\nsektörü, ileri teknoloji sektörleri, ar-ge, tasarım ve yenilik faaliyetleri, bu\nalanlarda çalışan insan kaynağının geliştirilmesi, işgücünün dönüşümü, dijital\ndönüşüm gibi konularda yapılan strateji ve politika çalışmalarına katkıda\nbulunmak, ç) Bilişim ve ileri\nteknoloji sektörleri ile ekonomik etki düzeyi yüksek ve birden çok sektörde\ngelişimi hızlandırma potansiyeline sahip teknoloji alanlarında, yerli ve milli\nüretim yetkinliklerinin artırılmasına yönelik tedbirler almak, destek ve teşvik\nprogramları uygulamak, program ve projelere öncülük etmek, d) Bilişim ve ileri\nteknoloji ürün ve sistemlerinin siber güvenlik ve bilgi güvenliği düzeyinin\nyükseltilmesine, siber güvenlik alanında yerli ve milli ürünlerin üretilmesine,\nyerli ve milli ürünlerin ülke genelinde kullanımının yaygınlaştırılmasına, veri\nmerkezi ve veri işleme altyapısının güçlendirilmesine ve siber güvenlik\nekosisteminin geliştirilmesine katkı sağlamak, destek ve teşvik programları\nuygulamak, e) Dijital dönüşüm\nekosisteminin gelişmesine katkıda bulunmak, destek ve teşvik programları\nuygulamak, program ve projeler yürütmek, f) Dijitalleşmenin\nsağladığı ekonomik faydayı artırmak amacıyla, dijital ekonomi uygulamalarının\ngelişmesi ve bu alanda ekosistemin büyümesine yönelik ilgili kamu kurum ve\nkuruluşları ile eşgüdüm ve işbirliği içinde gerekli tedbirleri almak, mevzuatın\noluşturulmasına katkı sağlamak; dijital teknolojiler ve eğilimlerine paralel\nolarak dijital ekonomi altyapıları ve uygulamalarının geliştirilmesine yönelik\nprogram ve projeler yürütmek, g) Açık kaynak yazılım ve\nsistemleri ile açık veri alanlarında destek ve teşvik programları uygulamak,\nprogram ve projeler yürütmek, ğ) Büyük veri ve yapay\nzekâ gibi konularda bireylerin ve işletmelerin yetkinliklerinin artırılmasına\nve bu teknolojilere dayalı akıllı sistemlerin geliştirilmesi ve\nyaygınlaştırılmasına yönelik tedbirleri almak, destek ve teşvik programları\nuygulamak, program ve projeler yürütmek, h) Bilişim ve ileri\nteknoloji sektörlerinin gelişimi ve rekabet edebilirliğini sağlamak için\ngerekli tedbirleri almak, uygulamalar geliştirmek ve yürütmek; bu sektörlerde\nfaaliyet gösteren işletmelerin sicilini tutmak; elektronik haberleşme\nsektöründe kullanılanlar hariç olmak üzere, bilişim ve ileri teknoloji\nsektörlerinin ürünlerine ilişkin teknik düzenlemeleri uyumlaştırmak, teknik\nmevzuatı ve ilgili standart listelerini hazırlamak ve uygulamaya koymak, teknik\ndüzenlemesi ve standardı bulunmayan ürünlerin denetimine esas olacak\nözelliklerini tespit etmek veya ettirmek; teknik düzenlemeler kapsamında\nyetkilendirilecek uygunluk değerlendirme kuruluşları ile teknik hizmet\nkuruluşlarının taşıması gereken nitelikleri belirlemek, bu kuruluşları\ngörevlendirmek, gerektiğinde görevlendirmeyi geçici olarak durdurmak veya iptal\netmek, ı) Bilime dayalı, milli\nve özgün ileri teknolojili ürün ve sistemlerin üretimini artırmak amacıyla, bu\nalanda yürütülen faaliyetleri desteklemek ve teşvik etmek; ihtiyaç duyulan\naltyapıların oluşturulmasına katkı sağlamak; desteklere ilişkin usul ve\nesasları belirlemek, i) Bireylerin ve\nişletmelerin dijital yetkinlikleri ile dijital teknoloji ürün ve hizmetlerine\nerişim ve kullanım imkânlarının geliştirilmesine yönelik politika önerileri ve\nstratejiler oluşturmak ve bu hususlarda program ve projeler yürütmek, j) Ülke genelinde\nyürütülen ar-ge, tasarım ve yenilik faaliyetlerini izlemek ve değerlendirmek;\nsahip olunan teknolojik birikimlerin ülke için etkin ve verimli bir şekilde\nkullanılabilmesine yönelik gerekli tedbirleri almak, k) Milli Teknoloji\nHamlesinde ve Türkiye’nin dijital dönüşümünde ihtiyaç duyulan insan kaynağının\nyetiştirilmesine, mesleklerin ve istihdam piyasasının dönüşümüne dair ilgili\nkurum ve kuruluşlarla beraber program ve projeler yürütmek, l) Bilim ve teknoloji\nalanındaki insan kaynağı politikaları çerçevesinde, alanlarında uzman bilim\ninsanlarının ve araştırmacıların Türkiye’de ar-ge ve yenilik faaliyetlerine\nkazandırılmasına ve istihdamına yönelik destek ve teşvik programları\nhazırlamak, bunların uygulanmasını sağlamak ve izlemek, m) Türkiye’de bilimsel ve\nteknolojik araştırma, geliştirme, tasarım ve yenilikçilik faaliyetlerini ve\ngirişimlerini teşvik etmek; bu faaliyetler sonucu ortaya çıkan ürünlerin\npatenti, yatırımı ve pazarlanması konusunda gerçek ve tüzel kişilere destek\nvermek; bunlarla ilgili düzenlemeler yapmak, (…) [162] n) Bilimsel ve teknolojik\naraştırma, geliştirme, tasarım ve yenilikçilik faaliyetlerini ve girişimlerini\ngeliştirmek amacıyla, uygulamalar, programlar ve projeler yürütmek; çeşitli\netkinlikler düzenlemek ve düzenlenmesini desteklemek; yazılı, görsel ve\nelektronik ortamlarda yayınlar yapmak ve yaptırmak, o) Türkiye’nin bilimsel\nve teknolojik gelişimine katkı sağlamak amacıyla ulusal ve uluslararası\nişbirlikleri yürütmek, ö) Kamu bilişim\nprojelerini tedarik edecek firmaları, taşımaları gereken yeterlilik ve/veya\nstandartlar doğrultusunda yetkilendirmek; teknik içerikli kriterler uyarınca\nyetkilendirmeyi iptal etmek veya geçici olarak durdurmak; kamu bilişim\nprojelerine ilişkin sözleşmelerin yürütülmesinde yüklenicilerin başta kalite ve\ngüvenlik yeterlilik ve/veya standartları olmak üzere uyacakları usul ve\nesasları ilgili paydaşlarla işbirliği halinde belirlemek, p) Bakan tarafından\nverilen diğer görevleri yapmak. Stratejik Araştırmalar\nve Verimlilik Genel Müdürlüğü MADDE 388/B - (Ek:RG-14/4/2020-31099-CK-59/9\nmd.) (1) Stratejik\nAraştırmalar ve Verimlilik Genel Müdürlüğünün görev ve yetkileri şunlardır: a) Türkiye’yi küresel\nrekabette öne çıkaracak yüksek katma değer taşıyan, ekonomik bağımsızlığımız\niçin stratejik değeri haiz ve dijital dönüşümde kritik seviyede önemli\nteknolojik ürün ve hizmetlerin milli ve özgün olarak geliştirilmesi ve\nüretilmesi amacıyla yürütülen Milli Teknoloji Hamlesi programının temel\nhedefler, odak alanlar, yol haritaları, uygulama planları gibi esaslarını ilgili\npaydaşlarla işbirliği halinde belirlemek, b) Bilim, sanayi,\nteknoloji, araştırma, geliştirme ve yenilik faaliyetleri gibi alanlarda\nTürkiye’nin kapasitesini artırmak amacıyla, ulusal ve küresel gelişmeleri\nizlemek ve değerlendirmek; ulusal ve uluslararası kaynakları kullanarak\nTürkiye’nin sınai ve teknolojik gelişimi, yıkıcı teknolojilerin etkileri,\ndijital ekonomi eğilimleri, dijital dönüşüm ve bunların Türkiye ekonomisine\netkilerini analiz etmek, c) Bakanlığın faaliyet\nalanlarına giren konularda, derlenmiş bilgi ve istatistikler üzerine araştırma\nve analizler yapmak; gerektiğinde üniversiteler ve araştırma kuruluşları ile\nbirlikte çalışarak strateji çalışmalarına temel girdi teşkil edecek, kamu ve\nözel sektör aktörlerine yol gösterici nitelikte bilgi ve fikirler üretmek;\ngerekli hallerde bunları yayımlamak, ç) Büyük veri yönetimi ve\nileri veri analitiği uygulamalarını kullanarak Bakanlığın tüm faaliyetlerinin\nbilgi temelli yönetim yaklaşımıyla yürütülmesine öncülük etmek, d) Bilim, sanayi, teknoloji,\naraştırma, geliştirme ve yenilik politikalarının geliştirilmesi amacıyla\nyapılacak çalışmalarda ilgili kurum ve kuruluşlarla işbirliği yapmak;\nbelirlenen politikaların uygulanmasına katkı sağlamak, izlemek, koordine etmek\nve sonuçlarını değerlendirmek, e) Sanayi ve teknoloji\nsektörlerinin gelişimini sağlamak ve rekabet edebilirliğini artırmak hedefiyle\nsektörel analizler ve verimlilik araştırmaları yapmak; ilgili birim ve\nkuruluşların görüşlerini alarak sanayi ve teknoloji stratejileri, bunların bileşenlerine\ndair alt stratejiler, odak alan ve sektör stratejileri oluşturmak ve\nuygulanmasına katkı sağlamak, f) İşletmelerin\nverimliliklerini ölçmek, sonuçları diğer ülkelerin verimlilik seviyeleri ile\nkarşılaştırmak; üretilen veri ve raporları, belirli aralıklarla ve uygun\naraçlarla yayımlamak, g) Teknolojik araç ve\nyeniliklerin kullanımı ve verimliliği konularında toplumsal bilinci\ngeliştirecek, ekonomik faaliyetlerde verimlilik performansını artıracak\nçalışmalar yapmak, ğ) İşletmelerin\nverimliliğini artırma ve geliştirme çalışmalarını desteklemek ve teşvik etmek;\nverimlilikle ilgili konularda teknik yardım sağlamak, araştırma, eğitim ve\ndanışmanlık faaliyetlerinde bulunmak, h) Verimlilik konusunda\nbelgelendirme yapmak, ı) Verimlilikle ilgili\ndernek, vakıf, enstitü ve eğitim merkezlerinin kurulmasında gerçek ve tüzel\nkişileri yönlendirmek ve bunlarla işbirliği yapmak, i) Sanayi ve teknoloji\nsektörlerine ilişkin istihdam politikalarının belirlenmesine yardımcı olmak;\nsanayi ve teknoloji sektörlerinde iş ve meslek analizleri yapmak veya\nyaptırmak, mesleklerin ve istihdam piyasasının teknolojik dönüşüme uyumunu\ndestekleyecek strateji çalışmalarına ilişkin yol haritaları hazırlamak, j) Bakanlık birimleri ile\nbağlı, ilgili ve koordinasyonundan sorumlu olunan kuruluşlar tarafından\nyürütülen destek programları ve yatırım teşviklerinin etkinlik ve verimliliğini\nsağlamak üzere, programların ve teşviklerin eşgüdümünü koordine etmek ve\ndenetlemek; destek ve teşviklerin olası etkilerine dair öncül etki analizleri yaparak\ngörüş vermek, gerçekleştirilen destek programlarının ve teşviklerin etki\nanalizlerini yapmak, k) Kamu kurum ve\nkuruluşları ile gerçek ve tüzel kişilerden işletmelere ait yatırım, üretim,\nteşvik, mali durum, ar-ge, fikri ve sınai mülkiyet hakları, dış ticaret, istihdam\nve işgücü, kurulu kapasite, fiili üretim, enerji giderleri, verimlilik,\ndijitalleşme ve benzeri muhtelif ekonomik ve kurumsal faaliyet bilgi ve\nverilerini, (…) [163] almak, verilerin saklanması\nve kullanılması için bilgi sistemi oluşturmak ve yönetmek; bölgesel, ulusal ve\nuluslararası düzeylerde saha araştırmaları yapmak veya yaptırmak; veri\nkaynaklarını kullanarak analiz ve araştırmalar yapmak, istatistiki bilgiler\nüretmek, değerlendirmek; Bakanlık faaliyetlerine ilişkin istatistikleri açıklamak,\nulusal ve uluslararası endeks çalışmalarında gerekli koordinasyonu yürütmek, l) Bakanlığın görev ve\nfaaliyet alanına giren konularda, kalkınma planları, orta vadeli program ve\nyıllık programlar, makro ölçekli projeler, izleme kararları ve icra planlarının\noluşturulmasına katkı sağlamak, m) Milli Teknoloji\nHamlesinin sürdürülmesi hedefi doğrultusunda Bakanlık birimleri ile bağlı,\nilgili ve koordinasyonundan sorumlu olunan kuruluşların uyumlu çalışmalarını\nsağlamak; bu yapıların stratejik, yapısal ve fonksiyonel dönüşümüne ilişkin\naraştırma ve tasarım çalışmaları yapmak, bir kısmını veya tamamını etkileyen\nkonular ile aralarında ortak çalışmayı gerektiren stratejik planlama, kurumsal\ngelişim ve yönetişim, ar-ge, yenilik ve yatırım destekleri, insan kaynağı\ngelişimi ve benzeri alanlarda genel nitelikli program, proje ve uygulamaları\ngeliştirmek yürütmek ve izlemek, n) Bakan tarafından\nverilen diğer görevleri yapmak. Ar-Ge Teşvikleri Genel\nMüdürlüğü MADDE 389-\n(Değişik:RG-14/4/2020-31099-CK-59/10 md.) (1) Ar-Ge Teşvikleri\nGenel Müdürlüğünün görev ve yetkileri şunlardır: a) Teknoloji geliştirme\nbölgelerinin; yer seçimi, kamulaştırılması, kuruluşu, işleyişi, (…) [164] inşası ile ilgili ruhsat ve izinlerin verilmesine ilişkin işleri yürütmek,\ndüzenlemeler yapmak, faaliyetlerini izlemek ve denetlemek, b) Ar-ge ve tasarım\nmerkezlerine ilişkin başvuruları değerlendirmek, uygun görülen başvuruları\nneticelendirerek ar-ge ve tasarım merkezlerini tescil etmek, ar-ge ve tasarım\nmerkezlerine ilişkin düzenlemeler yapmak, faaliyetlerini değerlendirmek ve\ndenetlemek, c) Teknoloji geliştirme\nbölgeleri, ar-ge ve tasarım merkezleri ile ilgili uygulama sonuçlarını izlemek\nve bilgi sistemi oluşturmak, ç) Teknoloji geliştirme\nbölgeleri ile ar-ge ve tasarım merkezlerinin yönetimleri ve personeline yönelik\nkapasite artırıcı organizasyonlar düzenlemek, teknoloji geliştirme bölgelerinin\nyurtiçi ve yurtdışında tanıtımına yönelik destekler sağlamak, d) İşletmelerin rekabet\nedebilirliğini artırmak amacıyla, üniversiteler, kamu kurum ve kuruluşları, sektörel\nbirlikler, sivil toplum kuruluşları ve firmalar arasında teknolojik gelişim\nodaklı işbirliğini teşvik etmek; işbirliği mekanizmaları için destek\nprogramları hazırlamak, uygulamak ve izlemek; (…) [165] e) Ar-ge ve yenilik\nfaaliyetlerinin yaygın bir şekilde gelişmesini sağlamak üzere, arayüz veya\nplatform tabanlı destek ve teşvik modelleri geliştirmek, (…) [166] ve uygulamak, f) Sanayi alanındaki\naraştırma, geliştirme, yenilikçilik ve girişimcilik faaliyetleri ile teknolojik\ngelişmeleri takip etmek, desteklemek ve teşvik etmek amacıyla sanayi\nkuruluşları, üniversiteler, araştırma merkezleri ve enstitüler ile işbirliği\nyaparak bu kurumların teknolojik araştırma ve geliştirmeye aktif katılımını\nsağlayacak programlar ve projeler geliştirmek ve uygulanmasını sağlamak, g) Teknoloji geliştirme\nbölgeleri, ar-ge ve tasarım merkezleri ile kümelenme gibi teknoloji odaklı\nişbirliği mekanizmalarında teknolojik araştırma, geliştirme, tasarım,\ngirişimcilik ve yenilikçilik program ve projelerinin desteklenmesi ve teşviki\nile ilgili düzenlemeler yapmak, bunların sonuçlarını izlemek ve değerlendirmek;\nyapılan düzenlemeler çerçevesinde Bakanlık bütçesinden yapılacak harcamaları\nbelirlemek, gerçekleştirmek ve amacına uygun olarak kullanılıp kullanılmadığını\ndenetlemek, ğ) Teknoloji geliştirme\nbölgeleri, ar-ge ve tasarım merkezleri ile kümelenme gibi teknoloji odaklı\nişbirliği mekanizmalarında teknoloji, araştırma, geliştirme, yenilikçilik ve\ngirişimcilik kültürünün geliştirilmesi için eğitim, kongre, seminer ve\ntoplantılar düzenlemek ve düzenlenmesini desteklemek; ulusal ve uluslararası\nfuarlara katılımı desteklemek, h) Bakan\ntarafından verilen diğer görevleri yapmak. Sanayi Bölgeleri Genel\nMüdürlüğü MADDE 390 –\n(Değişik:RG-14/4/2020-31099-CK-59/11 md.) (1) Sanayi Bölgeleri\nGenel Müdürlüğünün görev ve yetkileri şunlardır: a) Organize sanayi\nbölgesi, endüstri bölgesi, teknoloji geliştirme bölgesi, serbest bölge ve\nsanayi siteleri için kullanılabilir yatırım alanlarını belirlemek ve mekânsal\nstrateji planları, çevre düzeni planları ve 1/25.000 ölçekli nazım imar\nplanlarında sanayi alanlarına ilişkin görüş vermek, b) Organize sanayi\nbölgeleri ve endüstri bölgelerinin planlanması ve geliştirilmesine yönelik\nçalışmalar yapmak, c) Organize sanayi\nbölgeleri ve endüstri bölgelerinin planlanmasına, yer seçimine, imar\nplanlarının yapılmasına, yapılaşmasına, kuruluş ve işleyişine ilişkin mevzuatla\nverilen iş ve işlemleri yürütmek, organize sanayi bölgelerinde kamu yararı\nkararı vermek ve endüstri bölgelerinde kamulaştırmaya ilişkin işlemleri yapmak\nve faaliyetlerini denetlemek, ç) Organize sanayi\nbölgelerinin faaliyetleri için gerekli olan ve Bakanlıkça uygun görülecek\nprojelerin tamamına kadar olan kısmını kredi ile desteklemek, organize sanayi\nbölgelerine iç ve dış kaynaklardan kullanacakları krediler için mevzuatta\nbelirlenen miktar ve oranlarda kredi finansman desteği vermek, d) Sanayi sitelerinin\naltyapılarının tamamını ve üstyapı tesislerinin yüzde yetmişe kadar olan\nkısmını, yerleşim alanları içerisinde kalmış sanayi sitelerinin taşınması için\nsanayi sitesi yapı kooperatiflerince, il özel idarelerince, büyükşehir\nbelediyelerince veya belediyelerce yapılacak sanayi sitelerinin idari ve sosyal\ntesis binaları, arsa bedelleri, mülkiyetin edinilmesi masrafları ile altyapı ve\nüstyapı yatırımlarının tamamına kadar olan kısmını mimarlık ve mühendislik\nhizmetleri dâhil kredi ile desteklemek, e) Yerleşim alanları\niçerisinde bulunan sanayi sitelerinin ve sanayi işletmelerinin yerleşim alanı\ndışına taşınmasına ve planlı sanayi alanları dışında faaliyet gösteren sanayi\nişletmelerinin planlı sanayi alanlarına taşınmasına yönelik faaliyetleri\nyürütmek ve taşınma masraflarını kredi ile desteklemek, f) Organize sanayi\nbölgeleri, endüstri bölgeleri ve sanayi sitelerine verilecek desteklere ilişkin\nşart ve nitelikleri belirlemek ve denetlemek, g) Organize sanayi\nbölgeleri ve endüstri bölgeleri ile ilgili uygulama sonuçlarını izlemek ve\nbilgi sistemi oluşturmak, ğ) Organize sanayi\nbölgeleri ve endüstri bölgelerinin yönetimleri ile personeline yönelik eğitim organizasyonları\ndüzenlemek, h) Organize sanayi\nbölgeleri, endüstri bölgeleri ve sanayi sitelerinin yurtiçi ve yurtdışında\ntanıtımına ve yatırımcı teminine yönelik çalışmalar yapmak, uygulamalarla\nilgili olarak diğer ülkelere rehberlik yapmak, ı) Bakan tarafından\nverilen diğer görevleri yapmak. Metroloji ve\nStandardizasyon Genel Müdürlüğü MADDE 391 - (Mülga:RG-14/4/2020-31099-CK-59/12 md.) Metroloji ve Sanayi Ürünleri Güvenliği Genel Müdürlüğü MADDE 392- (Başlığı ile Birlikte Değişik:RG-14/4/2020-31099-CK-59/13 md.) (1)\nMetroloji ve Sanayi Ürünleri Güvenliği Genel Müdürlüğünün görev ve yetkileri\nşunlardır: a)\nBilimsel, endüstriyel ve yasal metroloji alanlarında stratejiler belirlenmesi\namacıyla yapılan çalışmalara katkıda bulunmak, belirlenen politikaların\nuygulanmasını sağlamak, b)\nYasal metroloji ve hazır ambalajlama alanında teknik düzenlemeler hazırlamak ve\nuygulamaya koymak, bu alanda piyasa gözetimi ve denetimi yapmak, c)\nYasal metroloji kapsamına alınacak veya kapsamdan çıkartılacak ölçü aletlerini\nbelirlemek, yasal metroloji alanında izlenebilirliği sağlamak için gerekli\nteknik ve idari altyapıyı oluşturmak, ç)\nUlusal ölçüm standartlarının oluşturulması, muhafazası, dağıtımı ve kullanımına\nilişkin esasları belirlemek, d)\nYasal metroloji ve hazır ambalajlama alanında teknik düzenlemesi ve standardı\nbulunmayan ürünlerin denetimine esas olacak özellikleri tespit etmek veya\nettirmek, e)\nYasal metroloji alanında laboratuvarlar kurmak veya kurdurmak, kurulan\nlaboratuvarların gerektiğinde kapatılmasına veya devrine karar vermek; bu\nalandaki laboratuvarların belirlenen usul ve esaslar çerçevesinde çalışmalarını\nizlemek ve denetlemek, f)\nYasal metroloji alanında uluslararası gelişmeleri izlemek ve değerlendirmek, bu\nalanda faaliyet gösteren uluslararası kuruluşlara katılmak ve işbirliği yapmak, g)\nYasal metroloji alanında yetkilendirilecek uygunluk değerlendirme kuruluşları\nile teknik hizmet kuruluşlarının taşıması gereken nitelikleri belirlemek,\nbunları görevlendirmek, gerektiğinde görevlendirmeyi geçici olarak durdurmak\nveya iptal etmek, ğ)\nEndüstriyel metroloji alanında sanayinin ihtiyaçlarına yönelik ölçümlerin\ndoğruluğunu ve izlenebilirliğini sağlamak için gerekli teknik düzenlemeleri\nhazırlamak ve uygulamaya koymak, h)\nÜrün güvenliği ve denetimi politikalarının ve sanayi ürünlerinin denetimine\nyönelik stratejilerin hazırlanmasına katkı sağlamak, geliştirilen stratejileri\nuygulamak ve uygulanmasını sağlamak, sonuçlarını izlemek ve değerlendirmek, ı)\nBakanlığın sorumluluğunda bulunan sanayi ve bilişim ürünlerinin, ürün güvenliği\nve teknik mevzuatına uygunluğunu sağlamak amacıyla piyasa gözetimi ve\ndenetimini yapmak, uygunsuzluk halinde gerekli tedbirlerin alınmasını sağlamak\nve yaptırım uygulamak, denetime yönelik risk analizleri yapmak, denetim usul ve\nesaslarını belirlemek, i)\nTeknik mevzuata ve ürün güvenliği denetimine ilişkin verileri toplamak, ürün\ngüvenliği bilgi sistemi oluşturmak, verileri değerlendirmek, rapor hazırlamak\nve yayımlamak, j)\nDenetim sırasında alınan numunelerin testlerini yapmak veya yaptırmak, k)\nBakan tarafından verilen diğer görevleri yapmak. Teşvik Uygulama ve Yabancı Sermaye Genel Müdürlüğü MADDE 393 – (Değişik:RG-14/4/2020-31099-CK-59/14\nmd.) (1) Teşvik\nUygulama ve Yabancı Sermaye Genel Müdürlüğünün görev ve yetkileri şunlardır: a)\nCumhurbaşkanlığı yıllık programı, kalkınma planları ve orta vadeli program\nçerçevesinde ülke kalkınmasında yabancı sermayeden beklenen gerekli katkıların\nsağlanmasını ve yönlendirilmesini temin amacıyla ihtiyaç duyulan mevzuatı\nhazırlamak, b) 5/6/2003\ntarihli ve 4875 sayılı Doğrudan Yabancı Yatırımlar Kanunu ve buna ilişkin\nmevzuat çerçevesinde belirtilen işleri yapmak, c) Yabancı\nülkelerle yapılacak yatırımların karşılıklı teşviki ve korunması anlaşmaları ve\nserbest ticaret anlaşmalarının yatırım bölümlerine ilişkin hizmetleri ve\nmüzakereleri yürütmek, ç) Yatırımların\nve döviz kazandırıcı hizmetlerin ihracat ve ithalat politikalarının hedefleri\nde gözetilerek desteklenmesi ve yönlendirilmesi konularında teşvik tedbirlerini\nhazırlamak, uygulamak, uygulamayı takip etmek ve değerlendirerek gerekli\ntedbirleri almak, d) Yatırım teşvik\nmevzuatı çerçevesinde yerli ve yabancı yatırım projelerini değerlendirerek\nuygun görülenleri teşvik belgesine bağlamak, teşvik tedbirlerini uygulamakla\ngörevli kuruluşlar arasında koordinasyonu temin etmek ve uygulamada çıkan\nihtilaflarda ilgili kuruluşlara görüş vermek, e) Yatırım Teşvik\nBelgesi şart ve niteliklerine uygun olarak gerçekleşen yerli ve yabancı\nyatırımlarla ilgili tamamlama vizesi işlemlerini yapmak veya belirlenecek kurum\nve kuruluşlara yaptırmak ve Yatırım Teşvik Belgesi şart ve niteliklerine aykırı\ndavranan yatırımcılara gerekli müeyyideleri uygulamak, f) Yatırım teşvik\ntedbirlerinin uygulanması ile ilgili olarak mevzuat ile verilen görevleri\nyapmak ve yatırımları mahallinde tetkik etmek ve değerlendirmek, g) Yatırım\nortamının iyileştirilmesine yönelik yasal ve idari yapısal reform\nçalışmalarının kurumlar arasındaki koordinasyonunu Yatırım ve Finans Ofisi ile\nbirlikte sağlamak ve Yatırım Ortamını İyileştirme Koordinasyon Kurulu,\nYönlendirme Komitesi ve Yatırım Danışma Konseyinin sekretarya hizmetlerini Yatırım\nve Finans Ofisi ile müştereken yürütmek, [167] ğ) Uluslararası\ndoğrudan yatırım politikalarına ilişkin olarak çok taraflı ve bölgesel\nuluslararası kuruluşlar ve örgütlerdeki ilgili komite ve çalışma gruplarının\nfaaliyetlerini izlemek ve bunlara katılım sağlamak, h) Yetkili\nkurumlar tarafından yürütülen, ileri teknoloji ve yüksek maddi kaynak\ngerektiren ve ilgili mevzuatla yatırım ve hizmetlerin kısmen veya tamamen yerli\nveya yabancı şirketler vasıtasıyla yap-işlet-devret modeli ile\ngerçekleştirilmesine yönelik çalışmalara Bakanlığın görev ve yetkileri\nçerçevesinde katkıda bulunmak, ı) Bakan\ntarafından verilen diğer görevleri yapmak. Kalkınma\nAjansları Genel Müdürlüğü MADDE\n394 – (Değişik:RG-14/4/2020-31099-CK-59/15 md.) (1)\nKalkınma Ajansları Genel Müdürlüğünün görev ve yetkileri şunlardır: a)\nKalkınma planı, orta vadeli program ve yıllık programlar ile diğer ulusal ve\nsektörel politika belgelerine bölgesel gelişme bakımından katkı sağlamak, b)\nBölgesel gelişme ulusal stratejisi, bölge planları ve stratejilerinin hazırlık\nçalışmalarını yapmak veya yaptırmak, bu belgelerin sektörel ve tematik\npolitikalarla uyum ve tamamlayıcılığını sağlayacak tedbirler geliştirmek, c)\nKalkınma ajanslarının genel koordinasyonunu sağlamak ve bunlarla ilgili iş ve\nişlemleri yürütmek, çalışmalarını izlemek ve denetlemek, ç) Bölge\nkalkınma idaresi başkanlıklarının genel koordinasyonunu sağlamak, çalışmalarını\nizlemek ve değerlendirmek; yıllık çalışma programlarını onaylamak, bölge\nkalkınma idaresi başkanlıklarınca kamu yatırım programına teklif edilecek\nprojelere uygun görüş vermek; bölge kalkınma idaresi başkanlıklarının eylem\nplanları ile diğer plan ve programlarına, cari ve sermaye transferi\nödeneklerinin kullandırılması, izlenmesi ve denetimi ile bu bendin\nuygulanmasına dair usul ve esasları belirlemek. d)\nUlusal ve bölgesel düzeyde, mekânsal gelişme stratejileriyle kalkınma\npolitikaları arasında bütünlük sağlamaya yönelik çalışmaları yönlendirmek, e)\nBölgesel gelişme amaçlı entegre veya tematik destek programları ve projeler\ngeliştirmek, uygulamak ve bunların uygulanmasına ilişkin usul ve esasları\nbelirlemek, f)\nBölgesel gelişmeye yönelik uygulamalar ile ulusal politikaların bölgesel\ngelişmeye etkilerini izlemek ve değerlendirmek, g)\nBölgelerin kalkınmasının hızlandırılması amacıyla ilgili kurum ve kuruluşların\nproje ve faaliyetlerinin uyum ve bütünlük içinde yürütülmesini sağlamak,\nçalışmaları izlemek ve denetlemek, ğ) Bölge,\nil ve ilçe bazında araştırma ve planlama çalışmaları yapmak veya yaptırmak, h)\nBölgesel gelişmede kurumsal yapılara ve yönetişim mekanizmalarının\ngeliştirilmesine dair çalışmalar yapmak, ı)\nBölgesel gelişme politikaları kapsamında kentleşme, kırsal kalkınma, yatırım\nortamının iyileştirilmesi ve bölgesel nitelikli işletme politikaları\nkonularında çalışmalar yapmak, i)\nKalkınmada öncelikli yöreleri ve ihtiyaçlarını tespit etmeye, bu yörelerin\nözellikleri dikkate alınarak daha hızlı bir gelişme sağlanmasına yönelik\nçalışmalar yapmak, j)\nBölgesel gelişme alanında uluslararası kuruluşlar ve diğer ülkeler nezdinde\nkomisyon, komite ve çalışma gruplarına katılmak, uluslararası kuruluşlarla\ntemas ve müzakerelere iştirak etmek, k) Bakan\ntarafından verilen diğer görevleri yapmak. Avrupa Birliği ve Dış\nİlişkiler Genel Müdürlüğü MADDE 395 – (Değişik:RG-14/4/2020-31099-CK-59/16\nmd.) (1) Avrupa Birliği ve Dış\nİlişkiler Genel Müdürlüğünün görev ve yetkileri şunlardır: a) Bakanlığın görev ve\nfaaliyet alanına giren konularda Avrupa Birliği ile ilişkilerin ulusal plan ve\nprogramlarda öngörülen hedefler doğrultusunda yürütülmesini sağlamak, Avrupa\nBirliği-Türkiye arasındaki üyelik ve Gümrük Birliği ile ilgili konularda uyum,\nuygulama ve müzakere çalışmaları ile AB çerçeve programlarına ilişkin\nfaaliyetleri yürütmek, toplantılara katılmak ve Bakanlık içerisinde\nkoordinasyonu sağlamak, b) Bakanlığın görev ve\nfaaliyet alanı kapsamında, ülkemizin ilişkili olduğu tüm uluslararası çok\ntaraflı ve bölgesel kuruluşların ve oluşumların çalışmalarına, program ve\nprojelerine katılmak, bunların ulusal eşgüdümünü ve Bakanlık içerisinde\nkoordinasyonunu sağlamak, c) Diğer ülkelerle\nsanayi, teknoloji, yenilikçilik, girişimcilik, bölgesel gelişme, yatırım\nkonularında işbirliğinin geliştirilmesi, yeni işbirliği alanlarının\noluşturulması ve gelişmelerin takip edilmesi amacıyla komisyon, komite ve\nçalışma grupları oluşturmak; bunların çalışmaları ile ilgili olarak\ngerektiğinde ülke ve Bakanlık düzeyinde koordinasyonu sağlamak, ç) Bakanlığın görev ve faaliyet\nalanı kapsamında, diğer ülkeler ile ikili veya çok taraflı ilişkileri yürütmek,\nikili veya çok taraflı işbirliği platformlarında yer alarak bilimsel, sınai ve\nteknik işbirliği anlaşmaları ile bölgesel işbirliği anlaşmaları ve protokollerinin\nhazırlanmasına yardımcı olmak, bunlarla ilgili gerekli koordinasyon ve takip\nçalışmalarını yapmak, d) Bakanlığın Avrupa\nBirliği, diğer ülkeler ve uluslararası kuruluşlarla yürüttüğü projelerin ve\nprogramların hazırlanmasını, koordinasyonunu, yürütülmesini ve kontrolünü\nsağlamak, e) Bakanlığın yurtdışı\nbirimlerinin faaliyetlerini düzenlemek ve yönetmek, f) Bakan tarafından\nverilen diğer görevleri yapmak. Hukuk\nHizmetleri Genel Müdürlüğü MADDE\n395/A- (Ek:RG-10/1/2019-30651-CK-27/65 md.) (1)\nHukuk Hizmetleri Genel Müdürlüğünün görev ve yetkileri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b)\nBakan tarafından verilen diğer görevleri yapmak. Yönetim\nHizmetleri Genel Müdürlüğü MADDE\n395/B - (Ek:RG-14/4/2020-31099-CK-59/17\nmd.) (1) Yönetim Hizmetleri Genel Müdürlüğünün görev ve yetkileri şunlardır: a)\nBakanlığın personel politikası ve planlaması ile personel sisteminin\ngeliştirilmesi ve performans ölçütlerinin oluşturulması konusunda çalışmalar\nyapmak ve tekliflerde bulunmak; Bakanlığın eğitim planını hazırlamak, uygulamak\nve değerlendirmek, eğitim faaliyetleri ile ilgili dokümantasyon, yayım ve arşiv\nhizmetlerini yürütmek, b)\nBakanlık personelinin atama, nakil, terfi, emeklilik ve benzeri özlük\nişlemlerini yürütmek, c)\n10/12/2003 tarihli ve 5018 sayılı Kamu Malî Yönetimi ve Kontrol Kanunu\nhükümleri çerçevesinde, kiralama ve satın alma işlerini yürütmek, temizlik,\ngüvenlik, aydınlatma, ısıtma, onarım, taşıma ve benzeri hizmetleri yapmak veya\nyaptırmak, ç)\nBakanlığın taşınır ve taşınmazlarına ilişkin işlemleri ilgili mevzuat\nçerçevesinde yürütmek; genel evrak ve arşiv faaliyetlerini düzenlemek ve\nyürütmek, d)\nBakanlığın hizmet birimleri, bağlı ve ilgili kurumları ile taşra teşkilatı arasında\nkoordinasyonu sağlamak, e)\nBakanlık tarafından hazırlanan yıllık plan ve programlar kapsamında taşra\nteşkilatı tarafından yerine getirilmesi gereken faaliyetlerin takibini yapmak, f)\nTaşra teşkilatının görev ve faaliyetlerine ilişkin verileri toplamak,\nraporlamak ve ilgili hizmet birimlerince değerlendirilmesini sağlamak, taşra\nteşkilatının bütçesi ile ilgili iş ve işlemleri hakkında ilgili hizmet\nbirimleri ile koordineli çalışmak, g)\nBakan tarafından verilen diğer görevleri yapmak. Rehberlik\nve Teftiş Başkanlığı MADDE\n396 - (1) Rehberlik\nve Teftiş Başkanlığı, Bakanın emri veya onayı üzerine aşağıdaki görevleri\nyapar: [168] a)\nBakanlık teşkilatının her türlü faaliyet ve işlemleriyle ilgili olarak teftiş,\ninceleme ve soruşturmalar yapmak, b) Bakanlığın\namaçlarını daha iyi gerçekleştirmek, mevzuata, plan ve programlara uygun\nçalışmasını temin etmek amacıyla gerekli teklifleri hazırlamak ve Bakana\nsunmak, c) (Ek:RG-14/4/2020-31099-CK-59/18\nmd.) Bakanlığın denetimi altındaki her türlü kuruluş ve tüzel kişilerin\nfaaliyet ve işlemleri ile ilgili olarak Bakanlığın görev ve yetkileri\nçerçevesinde inceleme, teftiş, denetim ve soruşturma yapmak, ç) (Ek:RG-14/4/2020-31099-CK-59/18\nmd.) Mevzuatın Bakanlığa tanıdığı inceleme, teftiş, denetim ve soruşturma yetkilerini\nkullanmak, d)\nBakan tarafından verilen diğer görevleri yapmak, (2)\nBaşkanlıkta 375 sayılı Kanun Hükmünde Kararnamenin ek 24 üncü maddesi uyarınca\nMüfettiş ve Müfettiş Yardımcısı istihdam edilir. (3) (Ek:RG-14/4/2020-31099-CK-59/18\nmd.) Başkanlığın çalışma usul ve esasları ile başmüfettişler, müfettişler\nve müfettiş yardımcılarının görev, yetki ve sorumlulukları ile diğer hususlar\nBakanlıkça çıkarılan yönetmelikle belirlenir. Strateji\nGeliştirme Başkanlığı MADDE 397- (1) Strateji Geliştirme Başkanlığının\ngörev ve yetkileri şunlardır: a) 10/12/2003 tarihli ve\n5018 sayılı Kamu Malî Yönetimi ve Kontrol Kanunu, 22/12/2005 tarihli ve 5436\nsayılı sayılı Kamu Mali Yönetimi ve Kontrol Kanunu ile Bazı Kanun ve Kanun\nHükmünde Kararnamelerde Değişiklik Yapılması Hakkında Kanunun 15 inci maddesi,\nCumhurbaşkanlığı kararnameleri ve diğer mevzuatla strateji geliştirme ve malî\nhizmetler birimlerine verilen görevleri yapmak, b) Bakan tarafından\nverilen diğer görevleri yapmak. Personel Dairesi\nBaşkanlığı MADDE 398 - (Mülga:RG-14/4/2020-31099-CK-59/19\nmd.) Destek Hizmetleri\nDairesi Başkanlığı MADDE 399- (Mülga:RG-14/4/2020-31099-CK-59/19\nmd.) Bilgi\nİşlem Dairesi Başkanlığı MADDE\n400- (1) Bilgi İşlem\nDairesi Başkanlığının görev ve yetkileri şunlardır: a)\nBakanlık projelerinin Bakanlık bilişim altyapısına uygun olarak tasarlanmasını\nve uygulanmasını sağlamak, teknolojik gelişmeleri takip etmek ve Bakanlık\notomasyon stratejilerini belirlemek, bilgi güvenliği ve güvenilirliği konusunun\ngerektirdiği önlemleri almak, buna ilişkin politikaları ve ilkeleri belirlemek,\nkamu bilişim standartlarına uygun çözümler üretmek, b)\nBakanlığın bilgi işlem hizmetlerini yürütmek, c)\nBakanlığın internet sayfaları, elektronik imza ve elektronik belge uygulamaları\nile ilgili teknik çalışmaları yapmak, ç)\nBakanlık hizmetleriyle ilgili bilgileri toplamak ve veri tabanları oluşturmak, d)\nBakanlığın mevcut bilişim altyapısının kurulumu, bakımı, ikmali, geliştirilmesi\nve güncellenmesi ile ilgili işleri yürütmek, haberleşme güvenliğini sağlamak ve\nbu konularda görev üstlenen personelin bilgi teknolojilerindeki gelişmelere\nparalel olarak düzenli şekilde hizmet içi eğitim almalarını sağlamak, e)\nBakan tarafından verilen diğer görevleri yapmak. Hukuk\nMüşavirliği MADDE\n401 – (Mülga :RG-10/1/2019-30651-CK-27/66 md.) Basın ve Halkla\nİlişkiler Müşavirliği MADDE 402 - (1) Basın ve Halkla İlişkiler\nMüşavirliğinin görev ve yetkileri şunlardır: [169] a) Bakanlığın basın ve\nhalkla ilişkilerle ilgili faaliyetlerini planlamak ve bu faaliyetlerin\nbelirlenecek usul ve ilkelere göre yürütülmesini sağlamak, b) 9/10/2003 tarihli ve\n4982 sayılı Bilgi Edinme Hakkı Kanununa göre yapılacak bilgi edinme\nbaşvurularını etkin, süratli ve doğru bir şekilde sonuçlandırmak üzere gerekli\ntedbirleri almak, c) (Ek:RG-14/4/2020-31099-CK-59/20\nmd.) Bakanlığın görev ve faaliyet alanına giren yurtiçi ve yurtdışı\nilişkilerle ilgili konularda protokol faaliyetlerini düzenlemek ve yürütmek, ç) (Ek:RG-14/4/2020-31099-CK-59/20\nmd.) Bakanlığın görev ve faaliyet alanına giren yurtiçi ve yurtdışı ilişkilerle\nilgili konularda kongre, konferans ve toplantılar düzenlemek veya\ndüzenlenmesini sağlamak, Bakanlıkça düzenlenecek organizasyonları koordine\netmek, d)\nBakan tarafından verilen diğer görevleri yapmak. Özel\nKalem Müdürlüğü MADDE\n403- (1) Özel Kalem\nMüdürlüğünün görev ve yetkileri şunlardır: a)\nBakanın çalışma programını düzenlemek, b)\nBakanın resmi ve özel yazışmalarını, protokol ve tören işlerini düzenlemek ve\nyürütmek, c)\nBakan tarafından verilen benzeri görevleri yapmak. Taşra\nteşkilatı MADDE\n404 - (1) Bakanlık taşra teşkilatı kurmaya yetkilidir. Yurtdışı\nteşkilâtları MADDE\n405 - (1) Bakanlık yurtdışı teşkilatı kurmaya yetkilidir. Çalışma\ngrupları Madde 406 - (1) Bakanlık, görev alanına giren konularla ilgili olarak\nçalışmalarda bulunmak üzere diğer bakanlıklar, kamu kurum ve kuruluşları,\nmeslek odaları, sivil toplum kuruluşları, özel sektör temsilcileri ve konu ile\nilgili uzmanların katılımı ile çalışma grupları oluşturabilir. Küçük\nve orta büyüklükteki işletmeler MADDE\n407 - (1) Küçük ve\norta büyüklükteki işletmeler kısaca \"KOBİ\" olarak adlandırılır.\nKOBİ'lerin tanımlanmasına, niteliklerine, sınıflandırılmasına ve uygulamalarına\nilişkin esaslar; net satış hasılatları, malî bilanço tutarları ve çalışan\nsayıları dikkate alınarak Cumhurbaşkanınca yürürlüğe konulan yönetmelikle\nbelirlenir. Kurum ve kuruluşların KOBİ'lere ilişkin uygulamalarında bu\nyönetmelik hükümleri esas alınır. Kadrolar MADDE\n408 - (1) Kadroların tespit, ihdas, kullanımı ve iptali ile kadrolara ilişkin\ndiğer hususlar Genel Kadro ve Usulü Hakkında Cumhurbaşkanlığı Kararnamesi\nhükümlerine göre düzenlenir. Uzman\nİstihdamı MADDE\n409- (1) Bakanlık merkez teşkilatında, 14/7/1965 tarihli ve 657 sayılı\nDevlet Memurları Kanununun ek 41 inci maddesine göre Sanayi ve Teknoloji Uzmanı\nile Sanayi ve Teknoloji Uzman Yardımcısı istihdam edilir. (2) (Mülga:RG-4/10/2024-32682-C.K.-164/2 md.) Döner\nsermaye MADDE\n409/A - (Ek:RG-14/4/2020-31099-CK-59/21 md.) (İptal: Anayasa Mahkemesinin 27/12/2023 tarihli ve E.: 2020/52; K.:\n2023/223 sayılı Kararı ile) ONBEŞİNCİ BÖLÜM Tarım ve Orman Bakanlığı Görev MADDE\n410 - (1) Tarım ve\nOrman Bakanlığının görev ve yetkileri şunlardır: a)\nBitkisel ve hayvansal üretim ile su ürünleri üretiminin geliştirilmesi, tarım\nsektörünün geliştirilmesi ve tarım politikalarının oluşturulmasına yönelik\naraştırmalar yapmak, b) Gıda\nüretimi, güvenliği ve güvenirliği, kırsal kalkınma, toprak, su kaynakları ve\nbiyoçeşitliliğin korunması ile verimli kullanılmasını sağlamak, c)\nÇiftçinin örgütlenmesi ve bilinçlendirilmesi, tarımsal desteklemelerin etkin\nbir şekilde yönetilmesi, tarımsal piyasaların düzenlenmesi gibi ana faaliyet\nkonularının gerçekleştirilmesine yönelik çalışmalar yapmak; tarım ve\nhayvancılığa yönelik genel politikaların belirlenmesi amacıyla çalışmalar yapmak,\nuygulanmasını izlemek ve denetlemek, ç)\nOrmanların korunması, geliştirilmesi, işletilmesi, ıslahı ve bakımı, (…)\nağaçlandırma ve ormanla ilgili mera ıslahı konularında politikalar\noluşturulması amacıyla çalışmalar yapmak, [170] d) (Değişik:RG-28/12/2024-32766-CK-175/1\nmd.) Tabiatın ve biyolojik çeşitliliğin korunmasına yönelik\npolitikalar geliştirilmesi amacıyla çalışmalar yapmak, korunan alanların\nbelirlenmesi, muhafazası ve geliştirilmesini sağlamak, e) Su kaynaklarının\nkorunmasına ve sürdürülebilir bir şekilde kullanılmasına dair politikaların\noluşturulması amacıyla çalışmalar yapmak, ulusal su yönetimini koordine etmek, f) Bakanlığın faaliyet\nalanına giren konularda uluslararası çalışmaların izlenmesi ve bunlara katkıda\nbulunulması amacıyla ulusal düzeyde yapılan hazırlıkları ilgili kuruluşlarla\nişbirliği halinde yürütmek, g) Kanunlarla veya Cumhurbaşkanlığı kararnameleriyle\nverilen diğer görevleri yapmak. Teşkilat MADDE\n411- (1) Tarım ve\nOrman Bakanlığı; merkez, taşra ve yurtdışı teşkilatından oluşur. Hizmet\nbirimleri MADDE\n412 - (1) Bakanlığın\nhizmet birimleri şunlardır: [171] [172] a) Gıda\nve Kontrol Genel Müdürlüğü, b)\nBitkisel Üretim Genel Müdürlüğü, c)\nHayvancılık Genel Müdürlüğü, ç)\nBalıkçılık ve Su Ürünleri Genel Müdürlüğü, d) Tarım\nReformu Genel Müdürlüğü, e)\nTarımsal Araştırmalar ve Politikalar Genel Müdürlüğü, f) (Mülga:RG-29/10/2021-31643-C.K-85/10\nmd.) g) (Mülga:RG-28/12/2024-32766-CK-175/2\nmd.) ğ) Su\nYönetimi Genel Müdürlüğü, h) Avrupa Birliği ve Dış\nİlişkiler Genel Müdürlüğü, ı) Personel Genel\nMüdürlüğü, i) (Ek:RG-10/1/2019-30651-CK-27/67\nmd.) Hukuk Hizmetleri Genel Müdürlüğü, j) (Ek:RG-29/10/2021-31643-C.K-85/10\nmd.) Bilgi Teknolojileri Genel Müdürlüğü, k)\nRehberlik ve Teftiş Başkanlığı, l)\nStrateji Geliştirme Başkanlığı, m) Tütün ve Alkol Dairesi\nBaşkanlığı, n) Şeker Dairesi\nBaşkanlığı, o)\nDestek Hizmetleri Dairesi Başkanlığı, ö) Eğitim ve Yayın\nDairesi Başkanlığı, p) (Mülga:RG-29/10/2021-31643-C.K-85/10 md.) r) (Mülga\n:RG-10/1/2019-30651-CK-27/67 md.) s) Basın\nve Halkla İlişkiler Müşavirliği, ş) Özel\nKalem Müdürlüğü. Gıda\nve Kontrol Genel Müdürlüğü MADDE\n413 - (1) Gıda ve\nKontrol Genel Müdürlüğünün görev ve yetkileri şunlardır: a)\nGüvenilir gıda ve yem arzını sağlamak, bu amaçla politikaların oluşturulması\namacıyla çalışmalar yapmak ve uygulamayı denetlemek, b) Gıda,\ngıda katkı maddeleri ve gıda ile temasta bulunan madde ve malzemelerin üretim,\nişleme ve pazarlama ile ilgili süreçlerin her aşamasındaki izlenebilirliğine\nyönelik esasları belirlemek, c) Gıda,\ngıda katkı maddeleri ve gıda ile temasta bulunan madde ve malzemeleri üreten\nişyerlerinin niteliklerini ve bunlara ilişkin izin ve kayıt esaslarını\nbelirlemek, bunların izin ve kayıt işlemlerini yapmak, bu işyerlerini gıda\nsiciline kaydetmek, üretim ve satış yerlerinin kontrol ve denetimlerini yapmak\nveya yaptırmak, ç) Gıda,\ngıda katkı maddeleri ve yemler ile gıdayla temasta bulunan madde ve\nmalzemelerin giriş ve çıkış gümrük kapılarını, ilgili kurumların görüşlerini\nalarak tespit ve ilan etmek (…), [173] d) Yem\nve yem katkı maddelerinin tescili, satışı ve denetimi ile ilgili esasları\nbelirlemek ve denetlemek, e) Yem\nve yem katkı maddelerinin üretimini ve satışını yapan işletmelerin onay verme\nesaslarını belirlemek ve onay verme işlemlerini yapmak, f) (Mülga:RG-18/7/2025-32959-CK-187/2 md.) g) Bitki, hayvansal ve bitkisel ürünler ile gıda ve yemin\ndış ticareti ile ilgili sağlık şartlarını belirlemek, sınır kontrol noktalarını\nve bunların çalışma esaslarını belirlemek ve yürütmek, [174] ğ)\nBitki, (…) [175] gıda ve yem güvenirliğini gözeterek tüketiciyi ve halk sağlığını korumak\namacıyla tedbirler almak, h) (Mülga:RG-18/7/2025-32959-CK-187/2\nmd.) ı) Bitki\nsağlığı ile gıda ve yem konusunda faaliyet gösteren laboratuvarların\nbelgelendirilmesine yönelik esasları belirlemek ve bunları denetlemek, [176] i)\nHayvansal ürünlerin işlenmesi ve pazarlanmasına ilişkin kontrol ve takip\nişlemlerini yapmak ve buna ilişkin esasları belirlemek, j) (Mülga:RG-18/7/2025-32959-CK-187/2\nmd.) k) (Mülga:RG-18/7/2025-32959-CK-187/2\nmd.) 1) (Mülga:RG-18/7/2025-32959-CK-187/2\nmd.) m) Bitki\nsağlığını korumak, bitki hastalıkları ve zararlıları ile mücadele etmek ve buna\nilişkin esasları belirlemek, n) Bitki\npasaport sistemini kurmak, bitki ve bitkisel ürün hareketlerini kontrol etmek,\nbitkisel korumada kullanılan ürünlerin norm ve özellikleri ile onay verilmesine\nilişkin esasları belirlemek, onay verme ve kontrol işlemlerini yapmak, o) Bitki\n(…) [177] sağlığı ile gıda ve yem güvenirliğini sağlamak amacıyla risk yönetimi\nesaslarını belirlemek, risk değerlendirmesi yapmak ve risk iletişimini sağlamak, ö) (Mülga:RG-18/7/2025-32959-CK-187/2\nmd.) p) Bakan\ntarafından verilen diğer görevleri yapmak. Bitkisel\nÜretim Genel Müdürlüğü MADDE\n414 - (1) Bitkisel\nÜretim Genel Müdürlüğünün görev ve yetkileri şunlardır: a)\nBitkisel ürünlerde üretimi, verimliliği ve çeşitliliği artırmak, b)\nBitkisel üretimde kullanılan girdilerin ve üretim teknolojilerinin kullanımının\nuygunluğunu ve standartlarını belirlemek ve denetlemek, c) Bitkisel üretimi, tarım ve sanayi sektörü ile\nentegrasyonunu sağlayacak şekilde yönlendirmek, ç) İnsan\nsağlığını ve ekolojik dengeyi gözeterek yeni üretim şekilleri belirlemek,\nbunları desteklemek, yaygınlaştırmak ve görev alanına giren faaliyetler sonucu\nortaya çıkabilecek kirliliğin önlenmesine yönelik ilgili kurumlarla koordinasyonu\nsağlamak, d)\nÇayır, mera, yaylaklar ve kışlakların ıslah ve muhafazasını sağlamak, korumak\nve gerekli tedbirleri almak, e)\nBitkisel üretim ile ilgili bilgi sistemlerini kurmak ve kullanılmasını\nsağlamak, f) Tarım\nhavzalarının faaliyet ve işleyişi ile ilgili hizmetleri yürütmek, g) Bakan\ntarafından verilen diğer görevleri yapmak. Hayvancılık\nGenel Müdürlüğü MADDE\n415 - (1)\nHayvancılık Genel Müdürlüğünün görev ve yetkileri şunlardır: [178] a)\nHayvancılığı geliştirmek, teşvik etmek ve teşvik esaslarını belirlemek, b)\nHayvansal üretim girdileri ile hayvancılık işletmelerinin niteliklerini ve\nbunlara ilişkin izin ve onay esaslarını belirlemek, izin ve her türlü onay\nişlemlerini yürütmek, c)\nYüksek vasıflı hayvan ırklarını yaygınlaştırmak, ç)\nHayvansal üretimin insan sağlığı ve ekolojik dengeyi koruyucu yöntemlerle\nyapılmasına ilişkin çalışmalar yapmak ve bunları denetlemek, d)\nHayvansal üretimin artırılmasına yönelik faaliyetlerde bulunmak, e)\nHayvansal üretim ve geliştirme projeleri ile ilgili çalışmalar yapmak, f) Hayvan\nıslah programları hazırlamak, uygulamak ve uygulatmak, [179] g) (Değişik:RG-18/7/2025-32959-CK-187/3\nmd.) İnsan gıdası ve yem olarak kullanılanlar dışında kalan hayvansal yan\nürünler ile canlı hayvan ithalat ve ihracatında teknik kriterleri ve sağlık\nşartlarını belirlemek, veteriner sınır kontrol noktalarını ve bunların çalışma\nesaslarını belirlemek ve yürütmek, ğ)\nHayvancılıkla ilgili bilgi sistemi oluşturmak, h)\nHayvansal ürünlerin pazarlanması ile ilgili çalışmalar yapmak, ı) (Ek:RG-18/7/2025-32959-CK-187/3\nmd.) Hayvancılığa yönelik politikaların belirlenmesi amacıyla çalışmalar\nyapmak, uygulanmasını izlemek ve denetlemek, hayvansal üretimi\nplanlamak, i) (Ek:RG-18/7/2025-32959-CK-187/3\nmd.) Hayvan sağlığı konusunda yapılacak faaliyetleri diğer birim ve kuruluşlar\nile koordine etmek, j) (Ek:RG-18/7/2025-32959-CK-187/3\nmd.) Hayvan kimlik sistemini kurmak ve hayvan hareketlerini kontrol etmek, k) (Ek:RG-18/7/2025-32959-CK-187/3\nmd.) Hayvan sağlığını gözeterek tüketiciyi ve halk sağlığını korumak amacıyla\ntedbirler almak, l) (Ek:RG-18/7/2025-32959-CK-187/3\nmd.) Hayvan refahını sağlamaya yönelik çalışmalar yapmak, m) (Ek:RG-18/7/2025-32959-CK-187/3\nmd.) Hayvan sağlığı konusunda faaliyet gösteren laboratuvarların\nbelgelendirilmesine yönelik esasları belirlemek ve bunları denetlemek, n) (Ek:RG-18/7/2025-32959-CK-187/3\nmd.) Hayvan hastalıkları ile mücadele ve hayvan sağlığı hizmetlerini\nyürütmek ve buna ilişkin esasları belirlemek, o) (Ek:RG-18/7/2025-32959-CK-187/3\nmd.) Hayvan sağlığında kullanılan tedavi edici ve koruyucu maddeler ile\nbunların etken ve yardımcı maddelerinin imal, satış, taşıma ve muhafaza\nşartlarını tespit ve ilan etmek, ö) (Ek:RG-18/7/2025-32959-CK-187/3\nmd.) Hayvan sağlığı, teşhis ve tedavi hizmetleri ile ilgili faaliyet\ngösteren kurum ve kuruluşlar ile hayvan satış, kesim ve eğitim yerleri ve\nbarınaklara ilişkin esasları belirlemek, p) (Ek:RG-18/7/2025-32959-CK-187/3\nmd.) Hayvan sağlığını korumak amacıyla risk yönetimi esaslarını belirlemek,\nrisk değerlendirmesi yapmak ve risk iletişimini sağlamak, r) Bakan\ntarafından verilen diğer görevleri yapmak. Balıkçılık\nve Su Ürünleri Genel Müdürlüğü MADDE\n416- (1) Balıkçılık\nve Su Ürünleri Genel Müdürlüğünün görev ve yetkileri şunlardır: a)\nDenizlerde ve iç sularda sürdürülebilir balıkçılık ve su ürünleri\nyetiştiriciliği ile avcılığının esaslarını belirlemek ve bunları teşvik etmek, b)\nBalıkçı barınakları ve balıkçılık altyapı tesisleri kurulması, işletilmesi ve\ndenetlenmesine ilişkin usûl ve esasları belirlemek ve denetimini yapmak, c)\nBalıkçılık ve su ürünleri kaynaklarını korumak, koruma, üretim ve\nyetiştiricilik alanlarını belirlemek ve bu alanları zararlardan koruyacak\ntedbirleri almak, ç) İthal ve ihraç\nedilecek balıkçılık ve su ürünleri ile girdilerine ilişkin esasları belirlemek , d) Balıkçılık\nve su ürünleri üretim kaynaklarının geliştirilmesi ve verimliliğin arttırılması\nile ilgili faaliyetlerde bulunmak, kontrol ve denetimleri yapmak ve yaptırmak, e)\nBalıkçılık ve su ürünleri üretiminin ve verimliliğin arttırılması için gerekli\ngirdilerin tedarikine ilişkin tedbirleri almak, f)\nBalıkçılık ve su ürünleri yetiştiriciliğine uygun istihsal sahalarına ilişkin\nesasları belirlemek, istihsal vasıtalarının asgari vasıf ve şartlarını,\nkiralanma ve kullanılma esaslarını belirlemek, g) Balıkçılık ve su ürünleri üretim, geliştirme ve\naraştırma projeleri ile ilgili çalışmalar yapmak, ğ)\nBalıkçılık ve su ürünleri avcılığı ve yetiştiriciliği ile ilgili bilgi sistemi\noluşturmak, h) Bakan\ntarafından verilen diğer görevleri yapmak. Tarım\nReformu Genel Müdürlüğü MADDE\n417 - (1) Tarım\nReformu Genel Müdürlüğünün görev ve yetkileri şunlardır: a)\nRekabetçi bir tarım sektörünün oluşturulması, fiziki potansiyelin, çevre ve\narazinin geliştirilmesi, kırsal alanlardaki yaşam kalitesinin ve ekonomik\nçeşitliliğin iyileştirilmesi, yerel kırsal kalkınma kapasitesinin oluşturulması\niçin programlar hazırlamak, uygulamak ve izlemek, b)\nTarımsal ve kırsal kalkınma desteklerinin uygulanmasına ilişkin gerekli\nişlemleri yapmak, kontrol etmek ve ödemeler arasındaki uyumu sağlamak, c) Üreticilerin\nbilgi düzeyini yükseltmek; kooperatif, birlik ve diğer üretici örgütlerinin\nkurulmasına izin vermek; kooperatif, birlik, oda, üretici örgütleri ve bunların\niştiraklerini denetlemek, des teklemek;\nbunların eylem ve işlemlerinin hukuka uygun olarak sonuçlandırılması için\ngerekli tedbirleri almak, ç)\nToprak ve sulama suyu analiz laboratuvarlarının kuruluş esaslarını belirlemek;\narazi, toprak, su kaynakları ile ilgili analizleri ve toprak, arazi ve su\nsınıflandırması yapmak, d) Arazi\nedindirme işlemlerini yapmak, tarımsal arazilerin parçalanmasını önlemek, e)\nTarımsal mekanizasyon konusunda politika ve stratejilerin belirlenmesi amacıyla\nçalışmalar yapmak, plan ve projeler hazırlamak ve uygulamaya aktarılmasını\nsağlamak, tarımsal mekanizasyon düzeyinin yükseltilmesi için gerekli\nçalışmaları yapmak, f)\nÇiftlik muhasebe veri ağını kurmak ve işletmek, g)\nTarımsal verileri toplamak ve istatistikleri oluşturmak, ğ) (Değişik:RG-6/2/2021-31387-CK-70/21\nmd.) Entegre idare ve kontrol sistemini işletmek, h) Tarımsal\nsulamada verimliliği arttırmak, uygun sulama tekniklerinin kullanılmasını\nsağlamak, toprak kaynaklarını korumak, ı)\nKüresel iklim değişiklikleri, tarımsal çevre kirliliği, kuraklık, çölleşme ve\nbenzeri sebeplerden kaynaklanan tarımsal afetler ve tarım sigortası ile ilgili\nhizmetleri yürütmek, tabii afetlerden zarar gören çiftçilere özel mevzuatında\nyer alan esaslar çerçevesinde yardım yapmak, [180] i) El\nsanatlarını geliştirmek, j)\nTarımsal ürünlerin pazarlanması ile ilgili çalışmalar yapmak, k)\nAvrupa Birliği kaynakları ve diğer uluslararası kaynaklarla yürütülen kırsal\nkalkınma programlarına ilişkin koordinasyonu sağlamak, l)\n3/7/2005 tarihli ve 5403 sayılı Toprak Koruma ve Arazi Kullanımı Kanunu ile\nverilen görevleri yapmak, m)\n4/5/2007 tarihli ve 5648 sayılı Tarım ve Kırsal Kalkınmayı Destekleme Kurumu\nKuruluş ve Görevleri Hakkında Kanun uyarınca kurulan İzleme Komitesinin\nsekretarya işlemlerini yürütmek, n) Tarım\nsektörüne ve kırsal kesimlere verilecek desteklere ilişkin çalışmalar yapmak,\nteklifte bulunmak, o) (Ek:RG-14/9/2024-32662-\nCK- 163/13 md.) [181] Genel Müdürlüğün görev alanı ile ilgili bilgi sistemlerini kurmak ve işletmek, ö) Bakan\ntarafından verilen diğer görevleri yapmak. (2) (Ek:RG-18/4/2019-30749-C.K.-32/15\nmd.) Genel Müdürlükte, Genel Müdürlüğün iş ve işlemleri ile kooperatif,\nbirlik, oda, üretici örgütleri ve bunların iştiraklerinin denetimiyle\ngörevlendirilmek üzere 375 sayılı Kanun Hükmünde Kararnamenin ek 24 üncü\nmaddesi uyarınca kontrolör ve kontrolör yardımcısı istihdam edilebilir. Tarımsal\nAraştırmalar ve Politikalar Genel Müdürlüğü MADDE\n418 - (1) Tarımsal\nAraştırmalar ve Politikalar Genel Müdürlüğünün görev ve yetkileri şunlardır: a)\nUlusal kalkınma planları doğrultusunda tarımsal araştırma ve geliştirme\nstratejilerini ve önceliklerini belirlemek amacıyla çalışmalar yapmak, projeler\nhazırlamak, hazırlatmak, uygulamak ve uygulatmak, b) Çeşit\nve ırk geliştirmek, tescil ettirmek ve bunların nüve materyallerini üretmek, c) Yerli\ngen kaynaklarını korumak ve geliştirmek, gen kaynaklarına erişim ve bunların\nyararının paylaşımını sağlamak; yetkilendirme, izleme ve denetleme\nçalışmalarını yapmak, ç)\nTarımsal ürün piyasalarındaki ulusal ve uluslararası gelişmeleri izlemek,\nBakanlığın görev alanına giren konularda araştırmalar yapmak ve yaptırmak, d) Toprak ve su kaynaklarının geliştirilmesi ve rasyonel\nkullanımı amacıyla araştırmalar yapmak, e)\nBakanlığa bağlı araştırma kuruluşlarının araştırma hedeflerini belirlemek ve bu\nkuruluşları denetlemek, f)\nHayvan ve bitki hastalıklarında kullanılan aşı, serum, biyolojik ve kimyasal\nmaddeler ile koruma ilaçları hakkında ve bunların bileşimine giren etkili ve\nyardımcı maddeler konusunda araştırmalar yapmak, g)\nDenizlerde ve iç sularda su ürünlerine ilişkin bilimsel araştırmalar yapmak ve\nyapılmasını desteklemek, ğ) Gıda,\nyem ve mekanizasyon konusunda araştırmalar yapmak, h)\nUlusal ve uluslararası alanda Ar-Ge faaliyetleri yürütmek ve bu kapsamdaki\nprojeleri desteklemek, ı) Bakan\ntarafından verilen diğer görevleri yapmak. Çölleşme ve Erozyonla\nMücadele Genel Müdürlüğü MADDE 419 – (Mülga:RG-29/10/2021-31643-C.K-85/12\nmd.) Doğa Koruma ve Milli\nParklar Genel Müdürlüğü MADDE 420 – (Mülga:RG-28/12/2024-32766-CK-175/3\nmd.) Su Yönetimi Genel\nMüdürlüğü MADDE 421– (1) Su Yönetimi Genel Müdürlüğünün\ngörev ve yetkileri şunlardır: [182] a) Su kaynaklarının\nkorunması, iyileştirilmesi ve kullanılmasına ilişkin politikaların belirlenmesi\namacıyla çalışmalar yapmak, b) Su kaynaklarının kıyı\nsuları dahil olmak üzere koruma-kullanma dengesi gözetilerek, sucul çevrenin\nekolojik ve kimyasal kalitesinin korunması ve geliştirilmesini sağlamak\namacıyla havza bazında nehir havza yönetim planları hazırlamak, hazırlatmak,\nbütüncül nehir havzaları yönetimi ile ilgili mevzuat çalışmalarını yürütmek, c) Su kaynaklarının\nkorunması ve yönetimi ile ilgili uluslararası sözleşmeler ve diğer mevzuattan\nkaynaklanan süreçleri takip etmek, sınır aşan ve sınır oluşturan sulara ilişkin\nişleri ilgili kurumlarla işbirliği içinde yürütmek, ç) Ulusal su veri tabanı\noluşturmak, d) Su kirliliği\naçısından hassas alanları ve nitrata duyarlı hassas alanları tespit etmek ve\nizlemek, e) İçme ve kullanma suyu\narıtma tesislerinin tasarım esaslarını, normlarını ve kriterlerini belirlemek,\nprojeleri onaylamaya yetkili kurum ve kuruluşları tespit etmek, tesisleri işletecek\nelemanların eğitimlerini temin etmek, sertifikalarını vermek, f) İklim değişikliğinin\nsu kaynaklarına etkisi ile ilgili çalışmalar yapmak, g) Havza bazında\nkirliliğin önlenmesi ile ilgili tedbirleri ilgili kurum ve kuruluşlarla\nbirlikte belirlemek, değerlendirmek, güncellemek ve uygulamaların takibini\nyapmak, ğ)\nYer üstü ve yer altı sularının kalite ve miktarının korunmasına yönelik hedef,\nilke ve alıcı ortam standartlarını ilgili kurum ve kuruluşlarla birlikte\nbelirlemek, su kalitesini izlemek veya izletmek, h) Taşkınlarla ilgili\nstrateji ve politikaların belirlenmesi amacıyla çalışmalar yapmak ve ilgili\nmevzuatı ve taşkın yönetim planlarını hazırlamak, ı) Nehir havza yönetim\nplanlarına uygun olarak sektörel bazda su kaynaklarının tahsislerine ilişkin\ngerekli koordinasyonu yapmak, i) (Ek:RG-29/11/2023-32384-CK-157/4\nmd.) Ulusal Su Kurulunun sekretarya hizmetini yürütmek, j) Bakan tarafından\nverilen diğer görevleri yapmak. (2) Kamu kurum ve\nkuruluşları sahip oldukları su ile ilgili bilgi ve verileri, talep edilmesi\nhalinde, su veri tabanına işlenmek üzere Su Yönetimi Genel Müdürlüğüne vermekle\nmükelleftir. Avrupa\nBirliği ve Dış İlişkiler Genel Müdürlüğü MADDE\n422 - (1) Avrupa\nBirliği ve Dış İlişkiler Genel Müdürlüğünün görev ve yetkileri şunlardır: a) Bakanlığın görev ve\nfaaliyet alanına giren, Avrupa Birliği ile ilgili konularda; müzakerelere\nilişkin hazırlıkları yapmak, toplantılara katılmak, Avrupa Birliği-Türkiye\nortaklık organlarında alınan kararlarla ilgili olarak uyum ve uygulama çalışmalarını\nyürütmek, Bakanlık birimleri arasında koordinasyonu sağlamak, b) Bakanlığın yabancı\nülkeler ve uluslararası kuruluşlar ile ilişkilerini yürütmek, koordinasyonu\nsağlamak, ikili ve çok taraflı bilimsel, sınai ve teknik işbirliği anlaşmaları\nile bölgesel işbirliği anlaşmaları ve protokollerinin hazırlanmasına yardımcı\nolmak, c) Bakanlığın Avrupa\nBirliği, diğer yabancı ülkeler ve uluslararası kuruluşlarla yürüttüğü\nprojelerin ve programların hazırlanmasını, koordinasyonunu, yürütülmesini ve\nkontrolünü sağlamak, ç) Bakanlığın görev ve\nfaaliyet alanına giren dış ilişkilerle ilgili konularda protokol faaliyetlerini\ndüzenlemek ve yürütmek, d) Bakanlığın görev ve\nfaaliyet alanına giren dış ilişkilerle ilgili konularda kongre, konferans ve\ntoplantılar düzenlemek veya düzenlenmesini sağlamak, Bakanlıkça düzenlenecek\nuluslararası organizasyonları koordine etmek, e) Bakan tarafından\nverilen diğer görevleri yapmak. Personel Genel\nMüdürlüğü MADDE\n423- (1) Personel\nGenel Müdürlüğünün görev ve yetkileri şunlardır: a) Bakanlığın\npersonel politikası ve planlaması ile personel sisteminin geliştirilmesi ve\nperformans ölçütlerinin oluşturulması konusunda çalışmalar yapmak ve\ntekliflerde bulunmak, b) (Değişik:RG-18/9/2020-31248-C.K.-67/1\nmd.) Bakanlık personelinin atama, nakil, terfi, emeklilik ve benzeri özlük\nişlemleri ile personel eğitim faaliyetlerini yürütmek, c) Bakan\ntarafından verilen diğer görevleri yapmak. Hukuk\nHizmetleri Genel Müdürlüğü MADDE\n423/A - (Ek\n:RG-10/1/2019-30651-CK-27/68 md.) (1)\nHukuk Hizmetleri Genel Müdürlüğünün görev ve yetkileri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b) Bakan\ntarafından verilen diğer görevleri yapmak. Bilgi\nTeknolojileri Genel Müdürlüğü MADDE\n423/B - (Ek:RG-29/10/2021-31643-C.K-85/14\nmd.) (1)\nBilgi Teknolojileri Genel Müdürlüğünün görev ve yetkileri şunlardır: a)\nBakanlığın hedef ve politikaları doğrultusunda iş modelleri ve yürütülen iş\nsüreçlerine uygun olarak bilişim hedeflerini belirleyerek tasarlamak ve\nyayımlamak, iş planlarını, mali planları ve kaynak planlarını hazırlamak, bu\nhususlarda gerekli bilişim standartlarını tespit etmek, b)\nBilişim çözümlerinin sürdürülebilirliğinin sağlanması için Bakanlıkça\nbelirlenen eylem planlarında yer alan bilgi teknolojileri ile ilgili\nstratejilerin Bakanlık teşkilatı ile bağlı, ilgili ve ilişkili kuruluşlar\nnezdinde koordine ederek uygulanmasını sağlamak ve mevzuat oluşturma\nçalışmalarına katılmak, c)\nBakanlık hizmetlerine ilişkin veri ve bilgi akışını içeren her türden bilgi\nsistemleri ve projelerini yapmak ve yaptırmak, ulusal ve uluslararası kapsamda,\nsistemler arası çevrimiçi ve çevrimdışı veri akışını, paylaşımını ve\nkoordinasyonu sağlamak ve buna ilişkin usul ve esasları belirlemek, ç)\nBakanlığın bilişim altyapısının kurulumu, bakımı, ikmali, geliştirilmesi ve\ngüncellenmesi ile ilgili işleri yürütmek, haberleşme ve siber güvenliği\nsağlamak, güvenlik politikaları geliştirmek, güvenlik katmanları oluşturmak, d)\nBilişim çözümlerinin gerektirdiği lojistik, idari ve teknik desteği sağlamak, e)\nBakanlığın internet sayfaları, elektronik imza ve elektronik belge uygulamaları\nile ilgili teknik çalışmaları yapmak, f)\nBakanlık mekânsal veri altyapısının oluşturulması, geliştirilmesi ve işlenmesi\nile Bakanlığın ihtiyaç duyacağı her türlü verinin iletilmesi ve temin edilmesi\nkonularında çalışmalar yürütmek, g)\nBakanlık konularına ait bilgi sistemleri ve teknolojileri, yapay zekâ, büyük\nveri alanlarında uluslararası gelişmeleri izlemek, ülke uygulamalarını ve tecrübelerini\npaylaşmak, gerektiğinde uluslararası kuruluşlarla işbirliği yapmak, edinilen\ntecrübeleri gerekli uygulamalara yansıtmak, ğ) Bakan\ntarafından verilen diğer görevleri yapmak. Rehberlik\nve Teftiş Başkanlığı MADDE\n424 - (1) Rehberlik\nve Teftiş Başkanlığı Bakanın emri veya onayı üzerine aşağıdaki görevleri yapar: a)\nBakanlık teşkilatının her türlü faaliyet ve işlemlerinin teftiş, inceleme ve\nsoruşturma işlerini yürütmek, b)\nBakanlığın amaçlarını daha iyi gerçekleştirmek, mevzuata, plan ve programa uygun\nçalışmasını temin etmek üzere gerekli teklifleri hazırlamak ve Bakana sunmak, c) Bakan\ntarafından verilen diğer görevleri yapmak. (2) Başkanlıkta 375\nsayılı Kanun Hükmünde Kararnamenin ek 24 üncü maddesi uyarınca müfettiş ve\nmüfettiş yardımcısı istihdam edilebilir. Strateji\nGeliştirme Başkanlığı MADDE\n425 - (1) Strateji\nGeliştirme Başkanlığının görev ve yetkileri şunlardır: a) 10/12/2003 tarihli ve 5018 sayılı Kamu Malî Yönetimi\nve Kontrol Kanunu, 22/12/2005 tarihli ve 5436 sayılı Kamu Malî Yönetimi ve\nKontrol Kanunu ile Bazı Kanun ve Kanun Hükmünde Kararnamelerde Değişiklik\nYapılması Hakkında Kanunun 15 inci maddesi, Cumhurbaşkanlığı kararnameleri ve\ndiğer mevzuatla strateji geliştirme ve malî hizmetler birimlerine verilen\ngörevleri yapmak, b)\nBakan tarafından verilen diğer görevleri yapmak. Tütün ve Alkol Dairesi\nBaşkanlığı MADDE 426 - (1) Tütün ve Alkol Dairesi\nBaşkanlığının görev ve yetkileri şunlardır: a) 3/1/2002 tarihli ve\n4733 sayılı Tütün, Tütün Mamulleri ve Alkol Piyasasının Düzenlenmesine Dair\nKanunla Bakanlığa verilen görevleri yerine getirmek, b) 8/6/1942 tarihli\nve 4250 sayılı İspirto ve İspirtolu İçkiler İnhisarı Kanunu ile Bakanlığa\nverilen görevleri yerine getirmek, c) 7/11/1996 tarihli ve\n4207 sayılı Tütün Ürünlerinin Zararlarının Önlenmesi ve Kontrolü Hakkında Kanun\nile Bakanlığa verilen görevleri yerine getirmek, ç) Bakan tarafından\nverilen diğer görevleri yapmak. (2) (Ek:RG-30/6/2021-31527-CK-75/5\nmd.) Başkanlıkta görev yapan Tarım ve Orman Uzmanları ile Tarım ve Orman Uzman\nYardımcıları Başkanlığın görev alanına giren konularda denetim ve inceleme\nyapmaya yetkilidir. Şeker Dairesi\nBaşkanlığı MADDE 427 - (1) Şeker Dairesi Başkanlığının\ngörev ve yetkileri şunlardır: a)\n4/4/2001 tarihli ve 4634 sayılı Şeker Kanununda Bakanlığa verilen görevleri\nyerine getirmek, b) Bakan tarafından\nverilen diğer görevleri yapmak. Destek\nHizmetleri Dairesi Başkanlığı MADDE\n428 - (1) Destek\nHizmetleri Dairesi Başkanlığının görev ve yetkileri şunlardır: a) 5018\nsayılı Kanun hükümleri çerçevesinde, kiralama ve satın alma işlerini yürütmek,\ntemizlik, güvenlik, aydınlatma, ısınma, onarım, taşıma ve benzeri hizmetleri\nyapmak veya yaptırmak, b)\nBakanlığın taşınır ve taşınmazlarına ilişkin işlemleri ilgili mevzuat\nçerçevesinde yürütmek, c)\nBakanlığın genel evrak ve arşiv faaliyetlerini düzenlemek ve\nyürütmek, ç) Bakan\ntarafından verilen diğer görevleri yapmak. Eğitim ve Yayın\nDairesi Başkanlığı MADDE 429 – (1) Eğitim ve Yayın Dairesi Başkanlığının görev ve yetkileri\nşunlardır: a) Bakanlığın görev alanına\ngiren konularda görsel, işitsel ve yazılı dokümanların basım ve yayımını yapmak\nveya yaptırmak, b) Eğitim amacıyla\nBakanlığın görev alanıyla ilgili her türlü bilgi ve belgeyi toplamak,\ndeğerlendirmek, yayımlamak, film, slayt, fotoğraf ve benzeri belgeleri hazırlamak\nveya hazırlatmak, bu konulara ilişkin arşiv, dokümantasyon ve kütüphane\nhizmetlerini yürütmek, c) (Değişik:RG-18/9/2020-31248-C.K.-67/2\nmd.) Bakanlığın görev alanına giren konularda personel eğitimi hariç eğitim\nfaaliyetini yapmak veya yaptırmak, ç) Bakanlığın görev\nalanına giren alanlarda yapılacak yayınlar hakkında ilgili kamu kurum ve\nkuruluşları ile özel kuruluşlarla işbirliği yapmak, d) Çiftçi eğitimi,\ntarımsal yayım ve danışmanlık hizmetlerini yürütmek, e) Bakan tarafından\nverilen diğer görevleri yapmak. Bilgi İşlem Dairesi\nBaşkanlığı MADDE 430 – (Mülga:RG-29/10/2021-31643-C.K-85/15 md.) Hukuk\nMüşavirliği MADDE\n431 – (Mülga :RG-10/1/2019-30651-CK-27/69 md.) Basın\nve Halkla İlişkiler Müşavirliği MADDE\n432 - (1) Basın ve\nHalkla İlişkiler Müşavirliğinin görev ve yetkileri şunlardır: a)\nBakanlığın basın ve halkla ilişkilerle ilgili faaliyetlerini planlamak ve bu\nfaaliyetlerin belirlenecek usûl ve esaslara göre yürütülmesini sağlamak, b)\n9/10/2003 tarihli ve 4982 sayılı Bilgi Edinme Hakkı Kanununa göre yapılacak\nbilgi edinme başvurularını etkin, süratli ve doğru bir şekilde sonuçlandırmak\nüzere gerekli tedbirleri almak, c) Bakan\ntarafından verilen diğer görevleri yapmak. Özel\nKalem Müdürlüğü MADDE\n433 - (1) Özel Kalem\nMüdürlüğünün görev ve yetkileri şunlardır: a)\nBakanın çalışma programını düzenlemek, b)\nBakanın resmî ve özel yazışmalarını, protokol ve tören işlerini düzenlemek ve\nyürütmek, c) Bakan\ntarafından verilen diğer görevleri yapmak. Taşra\nteşkilatı MADDE\n434 - (1) Bakanlık taşra teşkilatı kurmaya yetkilidir. (2)\nBu bölümün eki listelerde yer alan kuruluşlar doğrudan Bakanlığın merkeze bağlı\ntaşra teşkilatı kuruluşlarıdır. Yurtdışı\nteşkilatı MADDE\n435 - (1) Bakanlık yurtdışı teşkilatı kurmaya yetkilidir. Ulusal Su Kurulu ile havza ve il su kurulları MADDE 435/A- (Ek:RG-29/11/2023-32384-CK-157/5 md.) (1) Su kaynaklarının etkin yönetimi ve verimli kullanımının temini için\nüst düzeyde koordinasyon ve işbirliğini sağlamak üzere Bakanlık bünyesinde\nUlusal Su Kurulu kurulmuştur. Ulusal Su Kurulu; Tarım ve Orman Bakanı\nbaşkanlığında, Tarım ve Orman Bakan Yardımcısı, Çevre, Şehircilik ve İklim\nDeğişikliği Bakan Yardımcısı, Dışişleri Bakan Yardımcısı, Enerji ve Tabii\nKaynaklar Bakan Yardımcısı, Hazine ve Maliye Bakan Yardımcısı, İçişleri Bakan\nYardımcısı, Kültür ve Turizm Bakan Yardımcısı, Milli Eğitim Bakan Yardımcısı,\nSağlık Bakan Yardımcısı, Sanayi ve Teknoloji Bakan Yardımcısı, Ulaştırma ve\nAltyapı Bakan Yardımcısı ile Strateji ve Bütçe Başkanı, Türkiye Bilimsel ve\nTeknolojik Araştırma Kurumu Başkanı, Türkiye İstatistik Kurumu Başkanı, Türkiye\nOdalar ve Borsalar Birliği Başkanı ve Türkiye Belediyeler Birliği Başkanından\noluşur. (2) Ulusal Su Kurulunun görev ve yetkileri şunlardır: a) Kentlerde ve kırsalda su-gıda-enerji-ekosistem ilişkisini temel alan\nsu arzına ilişkin kısa ve uzun vadeli plan, politika ve stratejileri\noluşturmak, b) Su kaynaklarının sürdürülebilir yönetimine ilişkin alınacak tedbirlere\nve uygulanacak politikalara yönelik önerilerde bulunmak, c) Su kaynaklarının kalitesinin ve miktarının korunmasına ilişkin\nplanların uygulanmasında karşılaşılan sorunların çözümüne yönelik kararlar\nalmak, ç) Su kaynaklarının korunması ve iyileştirilmesine ilişkin planlarda\nbelirlenen tedbirlerin önceliklendirilmesi ve uygulanması için kamu\nkaynaklarının etkin ve verimli kullanılmasına yönelik kararlar almak, d) Su tahsisinde arz ve talep dengesini sağlamaya ve sektörel su\npaylaşımına yönelik kararlar almak, e) Su konusundaki arz ve talepleri değerlendirmek ve karara bağlamak, f) Ulusal su planı, havza ölçekli yönetim planları, su verimliliği il\nplanları ile içme ve kullanma suyu güvenliği planlarını karara bağlamak. (3) Kurul, Başkan ve en az 12 üyenin katılımı ile toplanır ve üye tam\nsayısının salt çoğunluğu ile karar alır. Alınan kararlardan ulusal, havza ve il\nölçekli olanlar ile Kurul tarafından mahiyetine göre Cumhurbaşkanı onayına\nsunulması kararlaştırılanlar Cumhurbaşkanı onayı ile yürürlüğe girer. (4) Kurul, gerekli gördüğünde diğer bakanlıklar, kamu kurum ve kuruluşları,\nüniversiteler, sivil toplum kuruluşları ile sektör temsilcilerini toplantılara\ndavet edebilir. Kurul tarafından konu bazında alt kurullar ve çalışma grupları\noluşturulabilir. Kurulun sekretarya hizmetleri, alınan kararların\nuygulanmasının takibi ve koordinasyonu Su Yönetimi Genel Müdürlüğü tarafından\nyürütülür. (5) Su konusundaki arz ve talepler her yıl Şubat ve Eylül aylarında\nBakanlığa gönderilir. Bu hususlar Bakanlık tarafından değerlendirilerek Kurula\nsunulur. (6) Havza ölçekli yönetim planları, su verimliliği il planları ile içme\nve kullanma suyu güvenliği planlarının hazırlanmasına katkıda bulunmak, su\nkaynaklarının korunması ve etkin yönetimine yönelik uygulamaların izlenmesi ve\ndeğerlendirilmesiyle ilgili çalışmaları yürütmek üzere ilgili bakanlıklar, kamu\nkurum ve kuruluşları, meslek odaları, sivil toplum kuruluşları, sektör\ntemsilcileri ve konu ile ilgili uzmanların katılımı ile her su havzasında\nBakanlıkça belirlenen koordinatör il valisi başkanlığında Havza Su Kurulu, her\nilde il valisi başkanlığında İl Su Kurulu kurulur. (7) Kamu kurum ve kuruluşları yapacakları iş ve işlemlerde ulusal su\nplanı, havza ölçekli yönetim planları, su verimliliği il planları ile içme ve\nkullanma suyu güvenliği planlarını esas alırlar. (8)\nBu maddenin uygulanmasına ilişkin usul ve esaslar Bakanlık tarafından\nçıkarılacak yönetmelik ile belirlenir. Yüksek Komiserler Kurulu MADDE 436 - (1) Bakanlığın sürekli kurulu, Yüksek\nKomiserler Kuruludur. Çalışma grupları MADDE 437 - (1) Bakanlık, görev alanına giren\nkonularla ilgili olarak çalışmalarda bulunmak üzere diğer bakanlıklar, kamu\nkurum ve kuruluşları, sivil toplum kuruluşları, özel sektör temsilcileri ve\nkonu ile ilgili uzmanların katılımıyla geçici çalışma grupları oluşturabilir. Kadrolar MADDE\n438 - (1) Kadroların\ntespiti, ihdası, kullanımı ve iptali ile kadrolara ilişkin diğer hususlar,\nGenel Kadro ve Usulü Hakkında Cumhurbaşkanlığı Kararnamesi hükümlerine göre\ndüzenlenir. Döner\nsermaye MADDE 439 – (1) Bakanlık ihtiyaç duyduğu\nhallerde ve lüzum gördüğü merkezlerde Bakanın onayı ile görev ve hizmetleriyle\nilgili döner sermayeli işletmeler kurabilir. Döner sermaye miktarını\nbelirlemeye Cumhurbaşkanı yetkilidir. (2) (Mülga:RG-18/7/2025-32959-CK-187/4\nmd.) (3) (Mülga:RG-18/7/2025-32959-CK-187/4\nmd.) (4) İşletmelerin faaliyet\nalanları, gelirleri, giderleri, merkeze aktarılacak tutarların harcanması ve\ndenetimi ile ilgili hususlar Hazine ve Maliye Bakanlığının uygun görüşü üzerine\nBakanlıkça çıkarılacak yönetmelikle düzenlenir. Uzman\nİstihdamı MADDE\n440- (1) Bakanlıkta\n657 sayılı Kanunun ek 41 inci maddesine göre Tarım ve Orman Uzmanı ile Tarım ve\nOrman Uzman Yardımcısı istihdam edilebilir. (2) (Mülga:RG-4/10/2024-32682-C.K.-164/2 md.) Atıflar GEÇİCİ\nMADDE 1 - (Ek:RG-29/10/2021-31643-C.K-85/16\nmd.) (1)\nMevzuatta Bilgi İşlem Dairesi Başkanlığına ve yöneticisine yapılan atıflar\nBilgi Teknolojileri Genel Müdürlüğüne ve yöneticisine yapılmış sayılır. (I) Sayılı\nListe (Değişik:\nRG-15/7/2018-30479 - CK-4/799 md.) A)\nMerkez Araştırma Enstitüleri 1.\nTarla Bitkileri Merkez Araştırma Enstitüsü Müdürlüğü -Ankara 2.\nAtatürk Bahçe Kültürleri Merkez Araştırma Enstitüsü Müdürlüğü -Yalova 3.\nZirai Mücadele Merkez Araştırma Enstitüsü Müdürlüğü -Ankara 4.\nToprak, Gübre ve Su Kaynakları Merkez Araştırma Enstitüsü Müdürlüğü –Ankara 5.\nUluslararası Hayvancılık Araştırma ve Eğitim Merkezi Müdürlüğü -Lalahan /Ankara 6.\nGıda ve Yem Kontrol Merkez Araştırma Enstitüsü Müdürlüğü -Bursa 7. Su\nÜrünleri Merkez Araştırma Enstitüsü Müdürlüğü -Trabzon 8.\nTarımsal Ekonomi ve Politika Geliştirme Enstitüsü Müdürlüğü -Ankara 9.\nUluslararası Tarımsal Araştırma ve Eğitim Merkezi Müdürlüğü -Menemen /İzmir 10.\nVeteriner Kontrol Merkez Araştırma Enstitüsü Müdürlüğü -Etlik /Ankara 11. GAP\nUluslararası Tarımsal Araştırma ve Eğitim Merkezi Müdürlüğü —Diyarbakır 12. Türkiye Milli Botanik\nBahçesi Müdürlüğü-Ankara B)\nBölgesel Araştırma Enstitüleri 1.\nEge Tarımsal Araştırma Enstitüsü Müdürlüğü -Menemen /İzmir 2.\nBahri Dağdaş Uluslararası Tarımsal Araştırma Enstitüsü Müdürlüğü-Konya 3.\nGeçit Kuşağı Tarımsal Araştırma Enstitüsü Müdürlüğü -Eskişehir 4.\nBatı Akdeniz Tarımsal Araştırma Enstitüsü Müdürlüğü -Antalya 5.\nDoğu Akdeniz Tarımsal Araştırma Enstitüsü Müdürlüğü -Adana 6.\nDoğu Anadolu Tarımsal Araştırma Enstitüsü Müdürlüğü -Erzurum 7.\nKaradeniz Tarımsal Araştırma Enstitüsü Müdürlüğü -Samsun 8.\nTrakya Tarımsal Araştırma Enstitüsü Müdürlüğü -Edirne 9.\nGAP Tarımsal Araştırma Enstitüsü Müdürlüğü -Şanlıurfa 10. Akdeniz Su Ürünleri Araştırma, Üretme ve Eğitim\nEnstitüsü Müdürlüğü-Beymelek/ Antalya 11.\nOrta Karadeniz Geçit Kuşağı Tarımsal Araştırma Enstitüsü Müdürlüğü - Tokat 12. Doğu Akdeniz Geçit Kuşağı Tarımsal Araştırma\nEnstitüsü Müdürlüğü –Kahramanmaraş 13. (Ek:RG-7/4/2022-31802-CK-98/3 md.) Van\nTarımsal Araştırma Enstitüsü Müdürlüğü-Van C)\nKonu Araştırma Enstitüleri 1. Antepfıstığı\nAraştırma Enstitüsü Müdürlüğü –Gaziantep 2.\nKayısı Araştırma Enstitüsü Müdürlüğü –Malatya 3.\nBağcılık Araştırma Enstitüsü Müdürlüğü –Tekirdağ 4.\nArıcılık Araştırma Enstitüsü Müdürlüğü –Ordu 5.\nPamuk Araştırma Enstitüsü Müdürlüğü -Nazilli/Aydın 6.\nKoyunculuk Araştırma Enstitüsü Müdürlüğü -Bandırma/Balıkesir 7.\nTavukçuluk Araştırma Enstitüsü Müdürlüğü –Ankara 8.\nMeyvecilik Araştırma Enstitüsü Müdürlüğü -Eğirdir/Isparta 9.\nPatates Araştırma Enstitüsü Müdürlüğü –Niğde 10.\nFındık Araştırma Enstitüsü Müdürlüğü –Giresun 11.\nİncir Araştırma Enstitüsü Müdürlüğü -Erbeyli/Aydın 12.\nMısır Araştırma Enstitüsü Müdürlüğü –Sakarya 13.\nSu Ürünleri Araştırma Enstitüsü Müdürlüğü – Eğirdir/Isparta 14.\nSu Ürünleri Araştırma Enstitüsü Müdürlüğü –Elazığ 15.\nZeytincilik Araştırma Enstitüsü Müdürlüğü -Bornova/İzmir 16.\nBahçe Kültürleri Araştırma Enstitüsü Müdürlüğü –Erzincan 17.\nYağlı Tohumlar Araştırma Enstitüsü Müdürlüğü –Osmaniye 18.\nBağcılık Araştırma Enstitüsü Müdürlüğü –Manisa 19.\nBiyolojik Mücadele Araştırma Enstitüsü Müdürlüğü –Adana 20.\nKonya Toprak Su ve Çölleşme ile Mücadele Araştırma Enstitüsü Müdürlüğü –Konya 21.\nZirai Mücadele Araştırma Enstitüsü Müdürlüğü –Bornova/İzmir 22.\nBahçe Kültürleri Araştırma Enstitüsü Müdürlüğü -Alata/Mersin 23. Atatürk\nToprak Su ve Tarımsal Meteoroloji Araştırma Enstitüsü Müdürlüğü –Kırklareli 24.\nZirai Mücadele Araştırma Enstitüsü Müdürlüğü –Diyarbakır 25.\nZeytincilik Araştırma Enstitüsü Müdürlüğü –Hatay 26. Sert Kabuklu Meyveler\nAraştırma Enstitüsü Müdürlüğü – Adıyaman 27. (Mülga\n:RG-10/1/2019-30651-CK-27/70 md.) (II)\nSAYILI LİSTE 1.\nUlusal Gıda Referans Laboratuvar Müdürlüğü 2. Adana\nGıda Kontrol Laboratuvar Müdürlüğü 3.\nAfyonkarahisar Gıda Kontrol Laboratuvar Müdürlüğü 4.\nAmasya Gıda Kontrol Laboratuvar Müdürlüğü 5.\nAnkara Gıda Kontrol Laboratuvar Müdürlüğü 6.\nAntalya Gıda Kontrol Laboratuvar Müdürlüğü 7.\nArtvin Gıda Kontrol Laboratuvar Müdürlüğü 8. Aydın\nGıda ve Kontrol Laboratuvar Müdürlüğü 9.\nBalıkesir Gıda Kontrol Laboratuvar Müdürlüğü 10. Bolu\nGıda Kontrol Laboratuvar Müdürlüğü 11.\nBurdur Gıda Kontrol Laboratuvar Müdürlüğü 12.\nÇanakkale Gıda Kontrol Laboratuvar Müdürlüğü 13.\nÇorum Gıda Kontrol Laboratuvar Müdürlüğü 14.\nDenizli Gıda Kontrol Laboratuvar Müdürlüğü 15.\nDiyarbakır Gıda Kontrol Laboratuvar Müdürlüğü 16.\nEdirne Gıda Kontrol Laboratuvar Müdürlüğü 17.\nElazığ Gıda Kontrol Laboratuvar Müdürlüğü 18.\nErzincan Gıda Kontrol Laboratuvar Müdürlüğü 19.\nErzurum Gıda Kontrol Laboratuvar Müdürlüğü 20.\nEskişehir Gıda Kontrol Laboratuvar Müdürlüğü 21. Kastamonu\nGıda Kontrol Laboratuvar Müdürlüğü 22.\nGiresun Gıda Kontrol Laboratuvar Müdürlüğü 23.\nHatay Gıda Kontrol Laboratuvar Müdürlüğü 24.\nIsparta Gıda Kontrol Laboratuvar Müdürlüğü 25.\nMersin Gıda Kontrol Laboratuvar Müdürlüğü 26.\nİstanbul Gıda Kontrol Laboratuvar Müdürlüğü 27.\nİzmir Gıda Kontrol Laboratuvar Müdürlüğü 28.\nGaziantep Gıda Kontrol Laboratuvar Müdürlüğü 29.\nKayseri Gıda Kontrol Laboratuvar Müdürlüğü 30.\nSivas Gıda Kontrol Laboratuvar Müdürlüğü 31.\nKocaeli Gıda Kontrol Laboratuvar Müdürlüğü 32. Konya\nGıda Kontrol Laboratuvar Müdürlüğü 33.\nMuğla Gıda Kontrol Laboratuvar Müdürlüğü 34. Ordu\nGıda Kontrol Laboratuvar Müdürlüğü 35. Rize\nGıda Kontrol Laboratuvar Müdürlüğü 36. Kars\nGıda Kontrol Laboratuvar Müdürlüğü 37.\nSamsun Gıda Kontrol Laboratuvar Müdürlüğü 38.\nŞanlıurfa Gıda Kontrol Laboratuvar Müdürlüğü 39.\nTekirdağ Gıda Kontrol Laboratuvar Müdürlüğü 40.\nTokat Gıda Kontrol Laboratuvar Müdürlüğü 41.\nTrabzon Gıda Kontrol Laboratuvar Müdürlüğü 42. Van\nGıda Kontrol Laboratuvar Müdürlüğü (III)\nSAYILI LİSTE 1. Şap\nEnstitüsü Müdürlüğü 2.\nAntalya Zirai Karantina Müdürlüğü 3. Hatay\nZirai Karantina Müdürlüğü 4.\nMersin Zirai Karantina Müdürlüğü 5.\nİstanbul Zirai Karantina Müdürlüğü 6. İzmir\nZirai Karantina Müdürlüğü 7.\nTrabzon Zirai Karantina Müdürlüğü 8. Samsun\nZirai Karantina Müdürlüğü 9. Ağrı\nZirai Karantina Müdürlüğü 10.\nAnkara Zirai Karantina Müdürlüğü 11.\nBursa Zirai Karantina Müdürlüğü 12.\nArtvin Zirai Karantina Müdürlüğü 13.\nŞırnak Zirai Karantina Müdürlüğü 14.\nAdana Veteriner Kontrol Enstitüsü Müdürlüğü 15.\nElazığ Veteriner Kontrol Enstitüsü Müdürlüğü 16.\nErzurum Veteriner Kontrol Enstitüsü Müdürlüğü 17.\nİstanbul/Pendik Veteriner Kontrol Enstitüsü Müdürlüğü 18.\nİzmir/Bornova Veteriner Kontrol Enstitüsü Müdürlüğü 19.\nKonya Veteriner Kontrol Enstitüsü Müdürlüğü 20.\nSamsun Veteriner Kontrol Enstitüsü Müdürlüğü 21.\nTohumluk Tescil ve Sertifikasyon Merkez Müdürlüğü 22.\nÇayırova Tohum Sertifikasyon Test Müdürlüğü 23.\nBeydere Tohum Sertifikasyon Test Müdürlüğü 24.\nİstanbul-Sabiha Gökçen Veteriner Sınır Kontrol Noktası Müdürlüğü 25.\nİstanbul-Ambarlı Veteriner Sınır Kontrol Noktası Müdürlüğü 26.\nArtvin-Sarp Veteriner Sınır Kontrol Noktası Müdürlüğü 27.\nŞırnak-Habur Veteriner Sınır Kontrol Noktası Müdürlüğü 28.\nAğrı-Gürbulak Veteriner Sınır Kontrol Noktası Müdürlüğü 29.\nEdirne-Kapıkule Veteriner Sınır Kontrol Noktası Müdürlüğü 30.\nHatay-Cilvegözü Veteriner Sınır Kontrol Noktası Müdürlüğü 31.\nMersin Veteriner Sınır Kontrol Noktası Müdürlüğü 32.\nİzmir Veteriner Sınır Kontrol Noktası Müdürlüğü 33.\nAntalya Tohum Sertifikasyon Test Müdürlüğü 34.\nSamsun Tohum Sertifikasyon Test Müdürlüğü 35.\nAdana Tohum Sertifikasyon Test Müdürlüğü 36. (Ek: RG-15/7/2018-30479 -\nCK-4/799 md.) Adıyaman Tohum Sertifikasyon Test Müdürlüğü 37. (Ek:\nRG-15/7/2018-30479 - CK-4/799 md.) Ankara Esenboğa Havalimanı Veteriner\nSınır Kontrol Noktası Müdürlüğü – Ankara 38. (Ek:\nRG-15/7/2018-30479 - CK-4/799 md.) Antalya Havalimanı Veteriner Sınır\nKontrol Noktası Müdürlüğü –Antalya 39. (Ek:\nRG-15/7/2018-30479 - CK-4/799 md.) İstanbul Atatürk Havalimanı Veteriner\nSınır Kontrol Noktası Müdürlüğü – İstanbul 40. (Ek:\nRG-15/7/2018-30479 - CK-4/799 md.) İzmir Adnan Menderes Havalimanı\nVeteriner Sınır Kontrol Noktası Müdürlüğü – İzmir 41. (Ek:\nRG-15/7/2018-30479 - CK-4/799 md.) Balıkesir-Bandırma Limanı Veteriner\nSınır Kontrol Noktası Müdürlüğü – Bandırma/Balıkesir 42. (Ek:\nRG-15/7/2018-30479 - CK-4/799 md.) (Değişik:RG-11/10/2022-31980-CK-110/1\nmd.) Kocaeli Veteriner Sınır Kontrol Noktası Müdürlüğü – Kocaeli 43. (Ek:\nRG-15/7/2018-30479 - CK-4/799 md.) İstanbul-Pendik Limanı Veteriner Sınır\nKontrol Noktası Müdürlüğü – Pendik/İstanbul - 44. (Ek:\nRG-15/7/2018-30479 - CK-4/799 md.) Hatay-İskenderun Limanı Veteriner Sınır\nKontrol Noktası Müdürlüğü – İskenderun/Hatay 45. (Ek:\nRG-15/7/2018-30479 - CK-4/799 md.) Tekirdağ Limanı Veteriner Sınır Kontrol\nNoktası Müdürlüğü – Tekirdağ 46. (Ek:\nRG-15/7/2018-30479 - CK-4/799 md.) Samsun Limanı Veteriner Sınır Kontrol\nNoktası Müdürlüğü – Samsun 47. (Ek:\nRG-15/7/2018-30479 - CK-4/799 md.) Trabzon Limanı Veteriner Sınır Kontrol\nNoktası Müdürlüğü – Trabzon 48. (Ek:\nRG-15/7/2018-30479 - CK-4/799 md.) Zonguldak Limanı Veteriner Sınır Kontrol\nNoktası Müdürlüğü – Zonguldak 49. (Ek:\nRG-15/7/2018-30479 - CK-4/799 md.) Iğdır Dilucu Sınır Kapısı Veteriner\nSınır Kontrol Noktası Müdürlüğü – Iğdır 50. (Ek:\nRG-15/7/2018-30479 - CK-4/799 md.) Edirne-İpsala Sınır Kapısı Veteriner\nSınır Kontrol Noktası Müdürlüğü – İpsala/Edirne 51. (Ek:RG-18/4/2019-30749-C.K.-32/16\nmd.) Ardahan Zirai Karantina Müdürlüğü 52. (Ek:RG-18/4/2019-30749-C.K.-32/16\nmd.) Edirne Zirai Karantina Müdürlüğü 53. (Ek:RG-18/4/2019-30749-C.K.-32/16\nmd.) Ardahan Veteriner Sınır Kontrol Noktası Müdürlüğü-Ardahan 54. (Ek:RG-18/4/2019-30749-C.K.-32/16\nmd.) İstanbul Havalimanı Veteriner Sınır Kontrol Noktası Müdürlüğü-İstanbul 55. (Ek:RG-18/4/2019-30749-C.K.-32/16\nmd.) Van Veteriner Sınır Kontrol Noktası Müdürlüğü-Van (IV)\nSAYILI LİSTE 1.\nUluslararası Tarımsal Eğitim Merkezi Müdürlüğü-Ankara 2. Zirai\nÜretim İşletmesi Tarımsal Yayım ve Hizmetiçi Eğitim Merkezi Müdürlüğü-Adana 3. Zirai\nÜretim İşletmesi Tarımsal Yayım ve Hizmetiçi Eğitim Merkezi Müdürlüğü- Söke/\nAydın 4. El\nSanatları Eğitim Merkezi Müdürlüğü-Kastamonu 5.\nAtatürk El Sanatları Eğitim Merkezi Müdürlüğü-Silifke/Mersin 6. El\nSanatları Eğitim Merkezi Müdürlüğü-Düzce 7. El\nSanatları Eğitim Merkezi Müdürlüğü- Bilecik 8. El\nSanatları Eğitim Merkezi Müdürlüğü- Elazığ 9. El\nSanatları Eğitim Merkezi Müdürlüğü- Sivas 10.\nTarım Alet ve Makine Test Merkezi Müdürlüğü- Ankara 11.\nFidan ve Fide Test Merkezi Müdürlüğü- Karacabey/Bursa 12.\nZeytincilik Üretme İstasyonu Müdürlüğü- Edremit/Balıkesir 13.\nKafkas Arısı Üretim, Eğitim ve Gen Merkezi Müdürlüğü- Ardahan 14.\nMerkez İkmal Müdürlüğü-Ankara 15. (Mülga:\nRG-15/7/2018-30479 - CK-4/799 md.) ONALTINCI\nBÖLÜM Ticaret Bakanlığı Görev MADDE\n441 - (1) Ticaret\nBakanlığının görev ve yetkileri şunlardır: [183] a) İç\nve dış ticaret hizmetlerine ilişkin ana hedef ve politikaların belirlenmesine\nyardımcı olmak ve belirlenen dış ticaret politikasını geliştirmek amacıyla\nçalışmalar yapmak ve gerekli koordinasyonu sağlamak, b)\nEkonomik faaliyetlerin dış ticarete dönük yapılandırılması için gerekli\ntedbirleri almak, uygulamak ve bu tedbirlerin ilgili kamu ve özel kurum ve\nkuruluşlarca uygulanmasının ve koordinasyonunun sağlanması konusunda çalışmalar\nyürütmek, c) (Değişik:RG-7/7/2021-31534-C.K-79/1\nmd.) Uluslararası hizmet ticaretinin ülke ekonomisi yararına\ngeliştirilmesini ve desteklenmesini sağlamak, bu alana yönelik küresel\ngelişmeleri takip ederek sektörler ve ülkeler bazında gerekli çalışmaları\nyapmak ve yurtdışı müteahhitlik dâhil uluslararası hizmet ticaretine ilişkin\npolitikaların uygulanmasında ilgili kurum ve kuruluşlar arasında koordinasyonu\nsağlamak ve gerekli her türlü tedbiri almak, ç)\nKamu kurum ve kuruluşlarına çeşitli mevzuatla verilmiş yetki ve görevlerin\nkullanımında iç ve dış ticarete dair politikaların uygulanmasına ilişkin\nesasları düzenlemek ve koordine etmek, d)\nGümrük politikasının hazırlanmasına yardımcı olmak ve uygulamak; gümrük\nhizmetlerinin süratli, etkili, verimli, belirlenmiş standartlara uygun şekilde\nyürütülmesini sağlamak ve denetlemek, e)\n27/10/1999 tarihli ve 4458 sayılı Gümrük Kanunu, gümrük işlemleriyle ilgili\ndiğer mevzuat ve uluslararası sözleşmelerin uygulanmasını sağlamak; gümrükçe\nonaylanmış bir işlem veya kullanıma ilişkin iş ve işlemleri yürütmek; gümrük\nkontrolüne tabi kişi, eşya ve araçların muayene ve kontrolünü yapmak, f)\nGümrük tarifesini hazırlamak; gümrük vergileri ile gümrük idarelerince tahsil\nedilmesi gereken vergi, fon ve diğer malî yüklerin tahakkuk, tahsil, takip ve\nkontrolünü yapmak; ertelenmiş kontrol ve sonradan kontrol hizmetlerini\nyürütmek; ihtilaflı durumlarda uzlaşmaya ilişkin işlemleri düzenlemek ve\nyürütmek; gümrük işleriyle ilgili istatistikî bilgileri üretmek, toplamak, değerlendirmek\nve açıklamak, g)\nGeçici depolama yerleri, antrepolar, ambarlar, lojistik merkezleri, tasfiyelik\neşya depoları, mağazalar ve satış reyonları açılması ve işletilmesine izin\nvermek, işletmek, işlettirmek ve denetlemek; gümrük mevzuatına göre tasfiyelik\nhale gelen eşyanın tasfiye işlemlerini yürütmek, ğ)\nGümrüklü yer ve sahalarda münhasıran, Türkiye Cumhuriyeti Gümrük Bölgesinde\ngerektiğinde ilgili kuruluşlarla işbirliği yapmak suretiyle kaçakçılığı\nönlemek, izlemek ve soruşturmak, h)\nKara ve demiryolu kapıları ile gümrük teşkilatı bulunan hava ve deniz\nlimanlarında, serbest bölgeler, antrepolar ile gümrüklü yer ve sahalarda ve\nTürkiye Cumhuriyeti Gümrük Bölgesinde gümrük muhafaza görevlerini yerine\ngetirmek, ı)\nGümrüklü yer ve sahalarda koordinasyonu sağlamak ve kamu düzeninin bozulmasını\nönleyecek tedbirleri almak, i)\nBakanlık hizmetlerine ilişkin olarak uluslararası kuruluşların ve Avrupa\nBirliğinin çalışmalarını takip etmek, Avrupa Birliğine uyum çalışmalarını\nyürütmek ve bu konularda görüş oluşturmak, j)\nBakanlığın sorumluluğunda bulunan tüketici ürünlerinin piyasa gözetimi ve\ndenetimini yapmak veya yaptırmak, k)\nTicaret odaları, sanayi odaları, ticaret ve sanayi odaları, deniz ticaret\nodaları, ticaret borsaları, Türkiye Odalar ve Borsalar Birliği, esnaf ve sanatkâr\nmeslek kuruluşlarına ait hizmetleri, ilgili diğer bakanlıklarla işbirliği\nsuretiyle yürütmek, Türkiye İhracatçılar Meclisi ve İhracatçı Birliklerine\nilişkin çalışmaları yürütmek, l)\nEvrensel kabul görmüş tüketici haklarının sağlanması ve korunmasına yönelik\nhukukî ve idarî tedbirleri almak, tüketicinin korunmasını sağlayıcı inceleme ve\ndüzenlemeler yapmak, m)\nEsnaf ve sanatkârlar ile kooperatifçiliğe ilişkin politika, ilke ve hedeflerin\nilgili kuruluşlarla işbirliği yapılarak belirlenmesi ve stratejiler\ngeliştirilmesi amacıyla çalışmalar yapmak, n)\nŞirketler, kooperatifler ve ticaret sicili memurlukları ile esnaf ve sanatkâr\nsicil kayıtlarıyla ilgili hizmetleri yürütmek ve bunları denetlemek, o)\nBakanlığın görev alanına giren konularda laboratuvarlar kurmak ve çalışmalarını\nyürütmek, ö)\nGümrük müşaviri ve yardımcılarıyla yetkilendirilmiş gümrük müşavirlerine\nilişkin gerekli düzenlemeleri yapmak ve denetlemek, p)\nDünya ticaretinden alınan payın artırılmasını ve sürdürülebilir ihracat artışını\nsağlamak üzere ihracatın pazar ve ürün çeşitliliğini genişletmeye yönelik\ngerekli tedbirleri almak ve buna yönelik destek yöntemlerini geliştirmek ve\nuygulamak, r)\nİthalatın ülke ekonomisinin yararına gerçekleştirilmesi ve yerli sanayinin\nkorunması ile ilgili gerekli tedbirleri almak ve ticaret politikası savunma\naraçlarını uygulamak, s) Diğer kurum ve kuruluşların iç ve dış ticaret\npolitikasını etkileyen faaliyet, temas ve düzenlemelerinin, genel ticaret\npolitikasına uygunluğunu sağlamak, ilgili kurum ve kuruluşlar ile işbirliği\nhalinde söz konusu faaliyet, temas ve düzenlemelerin koordinasyonunu ve\nyürütülmesini temin etmek, ş)\nTürkiye Cumhuriyetinin yabancı devletler ve uluslararası kuruluşlarla olan\nikili, bölgesel ve çok taraflı ticarî ve ekonomik ilişkilerini düzenlemek,\nyürütmek ve bu konularda ilgili mevzuatı çerçevesinde anlaşmalar yapmak,\nuluslararası kuruluşların Bakanlığın yetki ve görev alanına giren konulardaki\nçalışmalarını takip etmek ve bu konularda görüş oluşturmak, t)\nÜlke kalkınmasında yabancı sermayeden beklenen katkıları sağlamak ve\nyönlendirmek amacıyla gerekli tedbirleri almak, u)\nDış ticarete konu ürünlerin güvenli, mevzuata ve standartlara uygun olmasını\nsağlamak, bu amaçla ithalatta ve ihracatta denetim yapmak ve yaptırmak, ticarette\nteknik engellerin önlenmesine ilişkin çalışmalar yürütmek, ü) (Ek:RG-10/1/2019-30651-CK-27/71 md.) Ülkemizin\nticaret ve gümrük hizmetlerine ilişkin ana politikalarının etkinliğinin\nartırılması ve ekonomik faaliyetlerin dış ticarete dönük yapılandırılması için\nkamu kurum ve kuruluşları, üniversiteler, özel sektör ve sivil toplum\nkuruluşlarıyla teknoloji ve girişimcilik odaklı proje, bilimsel çalışma ve\neğitim alanında işbirliği faaliyetlerini yürütmek, v)\nKanunlarla veya Cumhurbaşkanlığı kararnameleriyle verilen diğer\ngörevleri yapmak. Teşkilat MADDE\n442 - (1) Ticaret\nBakanlığı; merkez, taşra ve yurtdışı teşkilatından oluşur. Hizmet\nbirimleri [184] MADDE\n443 - (Değişik:RG-10/1/2019-30651-CK-27/72\nmd.) (1)\nBakanlığın hizmet birimleri şunlardır: [185] a)\nİhracat Genel Müdürlüğü, b)\nİthalat Genel Müdürlüğü, c) İç\nTicaret Genel Müdürlüğü, ç)\nGümrükler Genel Müdürlüğü, d)\nUluslararası Anlaşmalar ve Avrupa Birliği Genel Müdürlüğü, e) (Değişik:RG-7/7/2021-31534-C.K-79/2\nmd.) Uluslararası Hizmet Ticareti Genel Müdürlüğü, f) (Değişik:RG-7/7/2021-31534-C.K-79/2\nmd.) Serbest Bölgeler Genel Müdürlüğü, g)\nGümrükler Muhafaza Genel Müdürlüğü, ğ)\nTüketicinin Korunması ve Piyasa Gözetimi Genel Müdürlüğü, h)\nEsnaf, Sanatkârlar ve Kooperatifçilik Genel Müdürlüğü, ı) (Değişik:RG-7/7/2021-31534-C.K-79/2\nmd.) Ticaret Araştırmaları ve Risk Değerlendirme Genel Müdürlüğü i)\nÜrün Güvenliği ve Denetimi Genel Müdürlüğü, j) (Mülga:RG-7/7/2021-31534-C.K-79/2\nmd.) k)\nPersonel Genel Müdürlüğü, l)\nHukuk Hizmetleri Genel Müdürlüğü, m) (Ek:RG-7/7/2021-31534-C.K-79/2\nmd.) Bilgi Teknolojileri Genel Müdürlüğü, n) (Ek:RG-7/7/2021-31534-C.K-79/2\nmd.) Destek Hizmetleri, Tasfiye İşleri ve Döner Sermaye Genel Müdürlüğü, o)\nRehberlik ve Teftiş Başkanlığı, ö)\nStrateji Geliştirme Başkanlığı, p) (Mülga:RG-7/7/2021-31534-C.K-79/2\nmd.) r) (Mülga:RG-7/7/2021-31534-C.K-79/2\nmd.) s)\nBasın ve Halkla İlişkiler Müşavirliği, ş)\nÖzel Kalem Müdürlüğü. İhracat\nGenel Müdürlüğü MADDE\n444- (Başlığı ile birlikte değişik:RG-10/1/2019-30651-CK-27/73 md.) (1)\nİhracat Genel Müdürlüğünün görev ve yetkileri şunlardır: [186] a)\nİhracatın kalkınma planları ve yıllık programlardaki ilke, hedef ve politikalar\nyönünde ülke ekonomisi yararına düzenlenmesini, desteklenmesini ve\ngeliştirilmesini sağlamak, b) Kamu\nkurum ve kuruluşlarına çeşitli mevzuatla verilmiş yetkilerin kullanımında\nihracata ilişkin politikaların uygulanmasına dair esasları düzenlemek,\nuygulamalarla ilgili kuruluşlar arasında koordinasyonu temin etmek ve anılan\nkurumların ihracata ilişkin yeni düzenlemeleri ile ilgili görüş bildirmek, c)\nİhracatın geliştirilmesi ve yönlendirilmesine ilişkin madde ve ülke bazında\ngerekli tedbirleri almak ve düzenlemeleri yapmak, ihracatın madde ve ülke\nbazında geliştirilmesi imkânlarını ve bu imkânlardan azami döviz gelirleri\nsağlama yollarını araştırmak ve önerilerde bulunmak, ihracatçıları bu konularda\neğitmek, (…) ç) Ülke\nihracatında veya dünya ithalatında öne çıkan pazarları düzenli olarak izlemek;\nbu pazarları ihracatçılara duyurmak, ihraç potansiyeli arz eden ürün ve ürün\ngruplarını tespit etmek ve ihracatı bu alanlara yönlendirmek amacı ile gerekli\ndüzenlemeleri yapmak ve oluşumları sağlamak, d)\nİhracat Rejimi Kararı da dâhil olmak üzere, ihracata dair mevzuatı hazırlamak\nve uygulamak, ihracatın desteklenmesi ve yönlendirilmesi konularında gerekli tedbirleri\nhazırlamak, uygulamak, uygulamayı takip etmek ve değerlendirmek, e)\nİhracata konu tarım ürünlerinin destekleme alım fiyatlarının belirlenmesine\nyönelik hazırlıkları yapmak ve destekleme stoklarının ihracat yoluyla\ndeğerlendirilmesine ilişkin esasları tespit etmek, uygulamak ve uygulanmasını\nsağlamak, f) İhracata yönelik krediler ve diğer Devlet destekleri\nile ilgili olarak madde ve ülke politikalarına ilişkin esasların belirlenmesi\namacıyla çalışmalar yapmak ve ilgili birim ve kuruluşlara iletmek, g) Bağlı muamele ve off-set gibi karşılıklı ticaret\nuygulamalarının usul ve esaslarını belirlemek, ğ) (…) [187] Türkiye İhracatçılar Meclisi ve İhracatçı Birliklerinin çalışmalarına yardımcı\nolmak, çalışmalarını izlemek ve denetlemek, Destekleme ve Fiyat İstikrar\nFonundan ihracata yönelik Devlet destekleri ile Dahilde İşleme Rejimi\nkonularında Türkiye İhracatçılar Meclisi, İhracatçı Birlikleri ve ilgili diğer\nkurum ve kuruluşları görevlendirmek, h)\nDestekleme ve Fiyat İstikrar Fonundan ihracata yönelik Devlet destekleri ile\nDahilde İşleme Rejimi konularında uygulama stratejileri belirlemek, ı) Ülke\nihracatının geliştirilmesini teminen yurtiçinde ve yurtdışında ticaret ve alım\nheyetlerini ve yurtdışı fuar ve sergi düzenlenmesine ilişkin esasları belirlemek,\nyurtdışı fuar ve sergiler düzenlemek veya düzenlettirmek, i) (Ek:RG-7/7/2021-31534-C.K-79/3\nmd.) Mal ihracatının geliştirilmesi, Türk malı algısının yurtdışı\npazarlarda güçlendirilmesi ve ihraç pazarlarımızın çeşitlendirilmesi amacıyla\ntanıtım faaliyetlerini yürütmek, bu kapsamda uluslararası EXPO, fuar, kongre,\nkonferans, seminer, sergi, reklam kampanyaları ve benzeri faaliyetleri organize\netmek, tanıtıma yönelik diğer kurum ve kuruluşlarla ilgili çalışmaları takip ve\nkoordine etmek, j) (Ek:RG-7/7/2021-31534-C.K-79/3\nmd.) Uluslararası EXPO, fuar, kongre, sergi, konferans, ticaret ve alım\nheyeti, tanıtım organizasyonu ve benzeri programlara yönelik sponsorluk,\nreklam, tanıtım, danışmanlık, organizasyon ve benzeri faaliyetlere ilişkin\ndestek programlarını hazırlamak, uygulamak veya uygulanmasını sağlamak, k) Sınır\nve kıyı ticareti ile ilgili düzenlemeleri yapmak, kalkınma planları ve yıllık\nprogramlardaki ilke, hedef ve politikalar yönünden ihracatın; ihracat ve\nithalat politikalarının hedefleri de gözetilerek teşvik ve yönlendirilmesi\nkonularında öngörülen ihracatı teşvik tedbirlerini hazırlamak, uygulamak,\nuygulamayı takip etmek ve değerlendirerek gerekli tedbirleri almak, ihracatı\nteşvik kararları ve bu kararlara istinaden ilgili mevzuatı düzenlemek, ihracat\nprojelerini değerlendirerek uygun görülenleri İhracatı Teşvik Belgesine\nbağlamak, uygulamada çıkan ihtilaflarda ilgili kuruluşlara görüş vermek,\nihracatı teşvik belgesi şart ve niteliklerine aykırı davrananlara gerekli\nmüeyyideleri uygulamak, l) İhracatın\ndesteklenmesine ve ihraç ürünlerinin ülke ve pazarlarının çeşitlendirilmesini\nsağlamaya yönelik markalaşma ve kümeleşme faaliyetleri, Ar-Ge ve teknoloji\ngeliştirme, elektronik ticaret, yurtdışı pazarlara giriş, yurtiçi ve yurtdışı\nuluslararası fuarlara katılım, organizasyon ve benzeri her türlü destek\nprogramlarını hazırlamak, uygulamak, diğer kurum ve kuruluşlar eliyle\nuygulanmasını sağlamak, m) İhracatın desteklenmesi amacıyla, uluslararası\nuygulamalar da dikkate alınarak dahilde işleme ve hariçte işleme rejimlerine\nilişkin dış ticaret politikalarının belirlenmesi amacıyla çalışmalar yapmak, n) Bakan\ntarafından verilen diğer görevleri yapmak. (2)\nKalkınma planı ve programlarına uygun olarak ihracatın teşviki ve döviz\ngelirlerinin artırılması maksadıyla ihracatın kalkınma planı ve yıllık\nprogramlar dairesinde geliştirilmesi ve düzenlenmesi için alınması gerekli\ntedbirler Cumhurbaşkanınca belirlenir. İthalat\nGenel Müdürlüğü MADDE\n445- (Başlığı ile birlikte değişik:RG-10/1/2019-30651-CK-27/74 md.) (1)\nİthalat Genel Müdürlüğünün görev ve yetkileri şunlardır: [188] a)\nİthalatın uluslararası anlaşmalar ile kalkınma planları ve yıllık programlarda\nöngörülen ilke, hedef ve politikalar çerçevesinde yürütülmesini sağlamak, b)\nKamu kurum ve kuruluşlarına çeşitli mevzuatla verilmiş yetkilerin kullanımında\nithalat ile ilgili politikaların uygulanmasına dair esasları düzenlemek ve bu\nkurumların ithalata ilişkin düzenlemeleri ile ilgili görüş bildirmek, c)\nİthalat Rejimi Kararı da dâhil olmak üzere ithalata dair mevzuatı hazırlamak,\nmadde politikalarını teklif etmek, uygulamak, ithalatla ilgili izinleri ve\nbelgeleri vermek, gelişmeleri takip etmek ve ilgili kurum ve kuruluşlarla\nkoordinasyonu sağlamak, ç)\nİthalatı iç piyasa ve sanayinin ihtiyaçlarını iç ve dış ekonomik gelişmeleri\ndikkate alarak izlemek ve ithal mallarına uygulanacak mali yüklere ilişkin\nhazırlıkları yürütmek ve uygulanmasını sağlamak, d)\nİthal malların dünya piyasalarına uygun olarak ithalini sağlayıcı tedbirleri\nalmak, uygulamak ve izlemek, e)\nDampinge karşı vergi, sübvansiyona karşı telafi edici vergi ve korunma önlemi\ngibi ticaret politikası savunma araçları ile ilgili mevzuatı hazırlamak,\nuygulamak, mevzuatla verilen görevleri yerine getirmek, ticaret politikası\nsavunma araçlarının etkisini incelemek ve ticaret politikası savunma\naraçlarının etkisiz kılınmasına ilişkin girişimleri araştırmak, tespit etmek ve\ngerekli tedbirleri almak, f) (Ek:RG-7/7/2021-31534-C.K-79/4\nmd.) Ülkemiz ihraç ürünlerine karşı uygulanan dampinge karşı vergi,\nsübvansiyona karşı telafi edici vergi ve korunma önlemi gibi kısıtlayıcı\ntedbirlerin ortadan kaldırılmasına veya iyileştirilmesine yönelik çalışmalar\nyapmak, bu kapsamda firma, sektör kuruluşları ve kurumlar nezdinde gerekli\nkoordinasyon çalışmalarını yapmak, g)\nİthalat ile ilgili politikaları izlemek, ithalatın her aşamasında gerekli\ngörülecek incelemeleri ve denetimleri yapmak, yaptırmak, önlemleri almak ve bu\nhususlarla ilgili düzenlemeler yapmak, ğ)\nTicaret politikası savunma araçları ile ilgili ikili ve çok taraflı istişareleri\nyürütmek ve Dünya Ticaret Örgütü ve diğer ülke uygulamalarını takip etmek, bu\nuygulamalar nedeniyle ortaya çıkan anlaşmazlıklarda Türkiye’nin menfaatlerini\nilgili uluslararası platformlarda savunmak üzere gerekli önlemleri almak, h)\nBakan tarafından verilen diğer görevleri yapmak. İç\nTicaret Genel Müdürlüğü MADDE\n446 - (1) İç Ticaret\nGenel Müdürlüğünün görev ve yetkileri şunlardır: [189] [ a)\nTicarete ilişkin politikaların oluşturulmasına yardımcı olmak, ticari\nfaaliyetleri teşvik etmek, gerekli düzenlemeleri yapmak ve bunların\nuygulanmasını sağlamak, b)\n13/1/2011 tarihli ve 6102 sayılı Türk Ticaret Kanunu ve ilgili diğer mevzuat\ngereğince Bakanlıkça yapılması gereken işlemleri yürütmek, c)\nKuruluşuna izin verilecek anonim şirketler ile genel kurul toplantılarında\nBakanlık temsilcisi bulunacak anonim şirketleri belirlemek ve bunların\nişlemlerini yürütmek, ç)\nTürkiye Odalar ve Borsalar Birliği ile odalar ve borsalarla ilgili mevzuat ve\nuygulamalara ilişkin iş ve işlemleri yürütmek ve bunlarla ilgili düzenlemeler\nyapmak, d) Sebze\nve meyveler ile yeterli arz ve talep derinliği bulunan diğer malların\nticaretini düzenlemek, toptancı halleri ile pazar yerlerinin çağdaş bir yapıya\nkavuşturulmasını ve işletilmesini sağlamak ve bu konularda mevzuatla verilen görevleri\nyapmak, e)\nDepolamaya uygun temel ve işlenmiş tarım ürünlerinin ticaretine ilişkin\ndüzenlemeler yapmak, lisanslı depoculuk ve ürün ihtisas borsacılığının teşvik\nedilmesi, geliştirilmesi ve yaygınlaştırılmasına yönelik çalışmalarda bulunmak\nve lisanslı depoculuk, ürün ihtisas borsacılığı ve umumi mağazacılığa ilişkin\nmevzuatla verilen görevleri yapmak, f)\nElektronik ticarete yönelik düzenlemeler yapmak, bu konuda mevzuatla verilen\ngörevleri yerine getirmek, elektronik ticaretin gelişimine ilişkin çalışmalar yapmak\nve gerekli tedbirleri almak, g)\nİlgili Kanun kapsamında, esnaf ve sanatkâr işletmelerinin ticari faaliyetlerini\nilgilendiren hususlarda ilgili Genel Müdürlükle işbirliği içinde hareket etmek\nsuretiyle perakende ticarete yönelik düzenlemeler yapmak, perakende ticarete\nilişkin mevzuatla verilen görevleri yerine getirmek, perakende sektörünün\nsağlıklı bir şekilde büyümesi ve gelişmesine yönelik çalışmalar yapmak ve\ngerekli tedbirleri almak, ğ)\nSergi, panayır ve tanıtım günleri gibi organizasyonların düzenlenmesine izin\nvermek ve bu organizasyonların düzenlenmesi ile faaliyetlerine yönelik\ndüzenlemeler yapmak, h) Yurt\niçi fuarlara ilişkin düzenlemeler yapmak, ı)\nMerkezi Sicil Kayıt Sistemini, Hal Kayıt Sistemini ve Perakende Bilgi Sistemini\nkurmak, işletmek, bu sistemlerin diğer kamu kurum ve kuruluşları ile kamu\nkurumu niteliğindeki meslek kuruluşları nezdinde tutulan kayıt sistemleriyle\nbağlanmasına ilişkin çalışmalar yapmak ve gerektiğinde bu sistemleri söz konusu\nkurum ve kuruluşların erişimine açmak ve bu sistemlerce üretilen istatistiki\nbilgileri derlemek ve yayımlamak, i)\nLüzumu halinde, ticari faaliyetlere ya da bu ticari faaliyetleri yürütenlere\nyönelik düzenlemeler yapmak ve bunların uygulanmasını sağlamak, j) (Ek:RG-6/2/2021-31387-CK-70/22\nmd.) Salgın hastalık ve doğal afet dönemlerinde yaşanan ekonomik\ndurgunlukların ticari işletmeler üzerindeki etkilerinin azaltılması amacıyla\nteşvik ve destekler vermek, k) Görev\nve yetki alanına giren konularda gerekli inceleme ve araştırmaları yapmak veya\nyaptırmak, l)\nBakan tarafından verilen diğer görevleri yapmak. Gümrükler\nGenel Müdürlüğü MADDE\n447- (Başlığı ile Birlikte Değişik:RG-10/1/2019-30651-CK-27/75 md.) (1)\nGümrükler Genel Müdürlüğünün görev ve yetkileri şunlardır: [190] a)\nGümrük mevzuatı ve anlaşmalarına uygun olarak uygulamaların gerçekleşmesini\nsağlamak, b)\nUlusal ve uluslararası mevzuat hükümlerine göre TIR, Transit ve Konteyner\nişlemlerini yürütmek, c) Türk\nGümrük Tarife Cetvelini, eşyanın menşeini, gümrük kıymetini, gümrük rejim ve formalitelerini\ntaraf olunan anlaşmalara ve uluslararası uygulamalara uygun olarak düzenlemek\nve uygulanmasını sağlamak, ç)\nGümrük vergileri ile gümrüklerce tahsil edilen diğer vergi, fon ve mali yükleri\ntahakkuk ettirmek ve tahsil etmek, eksik veya fazla tahsilat ve tecil ile\nilgili işlemleri yapmak, (…) vergi ve cezalarla ilgili geri verme ve kaldırma\nişlemlerini yürütmek, d)\nDahilde işleme, hariçte işleme, gümrük kontrolü altında işleme, geçici ithalat\nve antrepo gümrük rejimleriyle ilgili taraf olduğumuz uluslararası anlaşmalar\nve gümrük mevzuatı çerçevesinde düzenleme yapmak, izin vermek ve uygulamanın\nyürütülmesini sağlamak, e)\nSerbest dolaşıma giriş, ihracat, yeniden ihracat, imha, gümrüğe terk\nişlemlerinin uygulanmasını sağlamak ve serbest bölgeler, lojistik dış ticaret\nbölgeleri, dış ticaret merkezlerindeki gümrük işlemlerini yürütmek, f)\nGümrük rejimleri ve işlemlerinin kolaylaştırılmasına ilişkin düzenlemeleri\nyapmak ve bunlarla ilgili işlemleri yürütmek, g) Diğer\nbirimlerden iletilen risk değerlendirmesi sonuçlarına ve ilgili rejim\ngereklerine göre eşyanın muayene işlemlerini yürütmek, ğ)\nGümrük rejimleri ve gümrükçe onaylanmış işlem ve kullanımların elektronik\nortamda yürütülmesine ilişkin politika geliştirmek, düzenleme yapmak, bunları\nuygulamak, h)\nGümrüksüz satış mağazaları ile ilgili işlemleri yürütmek, ı) Geri\ngelen eşya ile ilgili ihracat rejimi kararlarının uygulanmasını sağlamak, çift\nkullanımlı eşya ve ihracat kontrollerine ilişkin görevleri yapmak, i) Dış\nticaret mevzuatı ve sair mevzuatın gümrükle ilgili hükümlerinin uygulanmasına\nilişkin usul ve esasları belirlemek ve uygulanmasını sağlamak, j) Sınır\nve kıyı ticareti ve münasebetleri ile sınır ticaret merkezlerinden yapılacak\nticarete ilişkin gümrük işlemlerinin yapılmasını sağlamak, k) Yolcu\nberaberi, posta ve hızlı kargo taşımacılığı yoluyla gelen ve giden eşya ile\nbunlarla ilgili elektronik ticarete konu eşyanın gümrük işlemlerinin\nyürütülmesini sağlamak, l) (Değişik:RG-7/7/2021-31534-C.K-79/5\nmd.) Bakanlıkça açılıp işletilecekler hariç olmak üzere; geçici depolama\nyerleri ve antrepoların açılıp işletilmesine ilişkin tüm işlemleri yapmak, m)\nGümrük muafiyetine ilişkin işlemleri yapmak, n)\nBasitleştirilmiş usul uygulamalarına ilişkin düzenlemeleri yapmak ve işlemleri\nyürütmek, o)\nTeşvik mevzuatının gümrük işlemleriyle ilgili hükümlerinin yürütülmesini\nsağlamak, ö) (Değişik:RG-7/7/2021-31534-C.K-79/5\nmd.) Gümrük laboratuvarları kurmak, bunların işleyişleri hakkında\npolitikalar geliştirmek, bunları uygulamak; tahlil metotlarını hazırlamak ve çalışmalarını\ndüzenlemek, p) (Mülga:RG-7/7/2021-31534-C.K-79/5\nmd.) r)\nGümrüklerce alınan vergi, ceza ve benzeri mali yüklere ilişkin uzlaşma usul ve\nesaslarını belirlemek ve uygulamayı yürütmek, s) Taşra\ngümrük idarelerinin kuruluş ve işleyişi hakkında politikalar geliştirmek,\nbunları uygulamak ve bu alanda eşgüdümü sağlamak, ş) (Ek:RG-7/7/2021-31534-C.K-79/5\nmd.) Gümrük müşaviri ve yardımcıları ile yetkilendirilmiş gümrük\nmüşavirlerine ilişkin iş ve işlemleri yürütmek, t) (Ek:RG-7/7/2021-31534-C.K-79/5\nmd.) Gümrük işlemlerine ait yazılı veya elektronik ortamdaki belgelerin,\nkanuni süreler içinde muhafaza edilmesini ve bu sürelerden sonra usulüne göre\nimha edilmesini sağlamak, u) Bakan\ntarafından verilen diğer görevleri yapmak. Uluslararası\nAnlaşmalar ve Avrupa Birliği Genel Müdürlüğü MADDE\n448- (Başlığı ile Birlikte Değişik:RG-10/1/2019-30651-CK-27/76 md.) (1) Uluslararası Anlaşmalar ve Avrupa Birliği Genel\nMüdürlüğünün görev ve yetkileri şunlardır: a)\nBakanlığın görev alanına giren konularda; serbest ticaret anlaşmaları, tercihli\nticaret anlaşmaları, ticari, sınai, teknik ve gümrük işbirliği anlaşmaları ve\nortaklık anlaşmaları başta olmak üzere, mal ve hizmet ticareti, yatırımlar,\nticaretle bağlantılı fikri mülkiyet hakları ile kamu alımlarına ilişkin ikili,\nbölgesel, çoklu ve çok taraflı ekonomik ve ticari her türlü anlaşmayı,\ngerektiğinde yurtdışında da koordinasyon sağlayarak ilgili bakanlık ve\nkuruluşlarla işbirliği halinde hazırlamak, müzakerelerini yürütmek, imzalamak,\nuygulanması ile ilgili mevzuatı hazırlamak, yürürlüğe koymak ve uygulanmalarını\nizlemek ve sağlamak, b)\nUluslararası ikili ticari ve ekonomik işbirliği faaliyetlerini Karma Ekonomik\nKomisyonu, Ortak Komite, Ortaklık Konseyi ve benzeri platformlar vasıtasıyla,\nilgili kurumlarla koordinasyon halinde yürütmek, izlemek ve gerekli tedbirleri\nalmak, ülkemizin zikredilen nitelikte anlaşması bulunmayan ülkelerle ticari,\nekonomik ve gümrük işbirliğini geliştirmek üzere gerekli tedbirleri almak ve\nanlaşmaları imzalamak, c)\nTürkiye’nin ticari ve ekonomik konularda bölgesel ve çok taraflı örgütlerle\nilişkilerinde koordinasyonu ve işbirliğini sağlamak, ticari, ekonomik ve gümrük\nanlaşmaları ile ortak program ve projeleri hazırlamak, müzakere etmek ve\nuygulanmasını sağlamak, ç) Dünya\nTicaret Örgütü ve Dünya Gümrük Örgütüne üyeliklerimiz çerçevesinde hak ve\nyükümlülüklerimizin takibini yapmak, ülke pozisyonunu belirlemek ve bu örgütler\nbünyesindeki müzakerelerde ülkemizi temsil etmek, d)\nBakanlığın görev ve faaliyet alanına giren konularda Avrupa Birliği ile ilişkilerin,\nkalkınma planları ve yıllık programlarda öngörülen hedefler doğrultusunda\nyürütülmesini sağlamak, e)\nAvrupa Birliğine yönelik olarak Cumhurbaşkanınca belirlenen politikalar\nçerçevesinde, ekonomik ve ticari ilişkilerde kısa, orta ve uzun vadede uygulanacak\npolitikaların saptanması için gerekli çalışmaları yapmak ve bu konularda\nuygulama ile ilgili tedbirlerin alınmasını sağlamak ve öneriler hazırlamak, f)\nBakanlığın görev ve faaliyet alanına giren konularda, Gümrük Birliği başta\nolmak üzere, Avrupa Birliği ile müzakerelere ilişkin gerekli hazırlıkları\nyapmak, Avrupa Birliği organları ile gerekli temas ve toplantıları yapmak,\nalınan kararlarla alakalı olarak gerekli uygulama çalışmalarını yerine\ngetirmek, ortaklık organların çalışmalarının koordinasyonunu sağlamak, g)\nBakanlığın görev ve faaliyet alanına giren konularda Avrupa Birliği ile Türkiye\narasında akdedilen anlaşmalar ile anlaşmaların ek ve protokollerinde yer alan\nhususların takibi ve uygulanmasını sağlamak, bu alanlarda Avrupa Birliği müktesebatına\nuyum çalışmalarını koordine etmek, Bakanlığın Avrupa Birliği kaynaklı program\nve projelerini hazırlamak, yürütmek ve gerekli koordinasyonu sağlamak, ğ)\nTürkiye’nin gümrüklerle ilgili uluslararası anlaşma, protokol ve sözleşmelere\nkatılımına dair Bakanlık görüşünü hazırlamak, koordinasyonunu yapmak, müzakere\netmek ve uygulanmasını sağlamak, h)\nAvrupa Birliği ile hizmet ticareti alanında yapılan müzakerelere ilişkin\npolitikaların genel dış ticaret politikası ile uyumlu şekilde saptanması için\ngerekli çalışmaları yürütmek, müzakereleri yapmak ve gerektiğinde anlaşmalar\nhazırlamak, ı) Başta\nAvrupa Birliği ile Türkiye arasındaki Gümrük Birliği olmak üzere ikili, çoklu\nve çok taraflı ticari ve ekonomik anlaşmalara ilişkin pazara giriş çalışmaları\nyapmak, bu anlaşmaların etkilerini değerlendirmek üzere gerektiğinde diğer\nkuruluşlarla ortak araştırmalar yapmak ve bu konulardaki önerileri\ndeğerlendirmek, i)\nBakanlığın görev alanına giren konular ile ilgili olarak uluslararası\nkuruluşlar nezdinde çalışmalara katılmak ve gerektiğinde ilgili bakanlık ve\nkuruluşlarla koordinasyonu sağlamak, j)\nBakanlığın faaliyet alanına giren konulara ilişkin uluslararası örgütler ve\nikili, çoklu ve çok taraflı anlaşmalar nezdinde ortaya çıkabilecek\nanlaşmazlıklarda, Türkiye aleyhine açılabilecek veya Türkiye’nin açabileceği\ndavalarda, ülkemiz menfaatlerini ilgili uluslararası platformlarda savunmak\nüzere gerekli önlemleri almak, ülkemizi temsil etmek, ihraç ürünlerimize veya\nülkemizin hizmet ihracatına yönelik kısıtlayıcı tedbirlerin kaldırılmasına veya\niyileştirilmesine yönelik çalışmalarda bulunmak ve bu alanlarda gerektiğinde\nhizmet alımı yapmak ve koordinasyonu sağlamak, k)\nUluslararası mal ve hizmet ticareti ile uluslararası yatırımlar konusunda Türk\nşirketlerinin yabancı devletler ve uluslararası kuruluşlar karşısındaki hak ve\nmenfaatlerinin korunmasına yönelik tedbirler almak ve gerektiğinde bunların\nhukuki yöntemlerle korunmasına destek sağlamak, l)\nBakanlığın görev alanına giren dış temaslarla ilgili protokol faaliyetlerini\ndüzenlemek ve yürütmek, m) Bakan\ntarafından verilen diğer görevleri yapmak. Uluslararası\nHizmet Ticareti Genel Müdürlüğü MADDE\n449- (Başlığı ile Birlikte Değişik:RG-7/7/2021-31534-C.K-79/6 md.) (1)\nUluslararası Hizmet Ticareti Genel Müdürlüğünün görev ve yetkileri şunlardır: a)\nUluslararası hizmet ticaretinin ülke ekonomisi yararına geliştirilmesini ve\ndesteklenmesini sağlamak, bu alana yönelik küresel gelişmeleri takip ederek\nsektörler ve ülkeler bazında gerekli çalışmaları yapmak ve yurtdışı müteahhitlik\ndâhil uluslararası hizmet ticaretine ilişkin politikaların uygulanmasında\nilgili kurum ve kuruluşlar arasında koordinasyonu sağlamak ve gerekli her türlü\ntedbiri almak, b)\nUluslararası hizmet ticaretine yönelik Devlet destekleri de dâhil ilgili\nmevzuatı hazırlamak, uygulamak, teşvik belgelerini düzenlemek, ilgili sektör ve\nülke politikalarına ilişkin esasların belirlenmesi amacıyla çalışmalar yapmak,\ndiğer kurum ve kuruluşlar eliyle uygulanmasını sağlamak, uygulamayı takip etmek\nve değerlendirerek gerekli tedbirleri almak, uygulamada çıkan ihtilaflarda\nilgili kurum ve kuruluşlara görüş vermek, teşvik belgesi şart ve niteliklerine\naykırı davrananlara gerekli müeyyideleri uygulamak, c)\nUluslararası hizmet ticaretine ilişkin hizmet sektörleri kapsamında öne çıkan\npazarları izlemek, bu pazarlarla ilgili ihracatçıları bilgilendirmek,\nihracatçıları potansiyel hizmet alanlarına ve pazarlara yönlendirmek üzere\ngerekli düzenlemeleri yapmak, hizmet ihracatçılarına yönelik olarak pazar ve\nsektör fırsatları konusunda eğitimler düzenlemek, ç)\nUluslararası hizmet ticaretinin geliştirilmesini teminen yurtiçinde ve\nyurtdışında ticaret ve alım heyetleri ile yurtdışı fuar ve sergi düzenlenmesine\nilişkin esasları belirlemek, d)\nYurtdışı pazarlarda Türkiye’nin hizmet ihracatına yönelik bilgi düzeyinin ve\nalgının güçlendirilmesi ve pazarlarımızın çeşitlendirilmesi amacıyla düzenlenen\nuluslararası EXPO, fuar, sergi, ticaret ve alım heyeti, kongre, konferans,\ntanıtım organizasyonu, festival, seminer ve benzeri organizasyonlarda hizmet\nsektörlerinin tanıtılmasına yönelik yapılacak faaliyetleri planlamak ve\norganize etmek, tanıtıma yönelik diğer kurum ve kuruluşlarla ilgili çalışmaları\ntakip ve koordine etmek, e)\nUluslararası hizmet ticaretinin geliştirilmesi amacıyla uluslararası EXPO,\nfuar, sergi, ticaret ve alım heyeti, kongre, konferans, tanıtım organizasyonu,\nfestival, seminer ve benzeri programları düzenlemek veya düzenlettirmek; bu\nprogramlara yönelik sponsorluk, reklam, tanıtım, danışmanlık, organizasyon ve\nbenzeri faaliyetlere ilişkin destek programlarını hazırlamak, uygulamak veya\nuygulanmasını sağlamak, f)\nYurtdışı müteahhitlik ile teknik müşavirlik hizmetlerinin geliştirilmesini\nsağlamak, ilgili kurum ve kuruluşları koordine etmek, bu kapsamda gerekli\nmevzuatı ilgili kurum ve kuruluşlarla işbirliği halinde uygulamak, g)\nYurtdışında lojistik merkezlerinin kurulması, yönetilmesi, işletilmesi ile\nilgili ilke ve politikaların tespiti konusunda çalışmalar yapmak, araştırma,\nplanlama ve koordinasyon faaliyetlerini yürütmek, destek programlarını\nhazırlamak, uygulamak ve uygulanmasını sağlamak, ğ) Dış\npazarlarda uluslararası hizmet ticareti ile ilgili olarak karşılaşılan sorunlar\nile diğer ülkelerce hizmet ihracatımıza karşı uygulanan kısıtlayıcı tedbirler\nve diğer ticaret engellerinin tespitine yönelik çalışmalar yapmak, bu engellere\nilişkin olarak özel sektör ile ilgili kamu kurum ve kuruluşlarını\nbilgilendirmek, söz konusu engellerin ortadan kaldırılmasına veya\niyileştirilmesine yönelik çalışmalar yapmak ve bu amaçla ilgili kurum ve\nkuruluşlar arasında koordinasyonu sağlamak, h)\nUluslararası hizmet ticaretinin desteklenmesine ve hizmetlerin ülke ve\npazarlarının çeşitlendirilmesini sağlamaya yönelik markalaşma ve kümelenme\nfaaliyetleri, Ar-Ge ve teknoloji geliştirme, yurtdışı pazarlara giriş,\nuluslararası fuarlara katılım ve benzeri her türlü destek programlarını\nhazırlamak, uygulamak ve uygulanmasını sağlamak, ı)\nUluslararası hizmet ticaretine ilişkin olarak firma ve sektör kuruluşlarının\nyabancı devletler ve uluslararası kuruluşlar karşısındaki hak ve menfaatlerini\nkorumak, i)\nYurtdışında yapılacak yatırımların planlanması, izlenmesi ve yönlendirilmesine\nyönelik olarak gerekli tedbirleri almak, sektör ve ülkeler bazında çalışmalar\nyapmak ve bu alanda gerekli mevzuat ile destek programlarını hazırlamak,\nuygulamak, diğer kurum ve kuruluşlar eliyle uygulanmasını sağlamak, j) Bakan\ntarafından verilen diğer görevleri yapmak. (2)\nUluslararası ticarete konu olan hizmet sektörleri, yurtdışı yatırımlar ile\nyurtdışı lojistik merkezlerin düzenlenmesi, geliştirilmesi ve desteklenmesine\nilişkin tedbirler Cumhurbaşkanınca belirlenir. Serbest\nBölgeler Genel Müdürlüğü MADDE\n450- (Başlığı ile Birlikte Değişik:RG-7/7/2021-31534-C.K-79/7 md.) (1)\nSerbest Bölgeler Genel Müdürlüğünün görev ve yetkileri şunlardır: a)\nKalkınma planları ve yıllık programlar çerçevesinde yurtiçi ve yurtdışında\nserbest bölgeler, lojistik serbest bölgeleri, ihtisas serbest bölgeleri ve özel\nbölgelerin kurulması, yönetilmesi, işletilmesi ve desteklenmesi ile ilgili ilke\nve politikaların tespiti konusunda çalışmalar yapmak, araştırma, planlama ve\nkoordinasyon faaliyetlerini yürütmek, b)\n6/6/1985 tarihli ve 3218 sayılı Serbest Bölgeler Kanunu ve buna ilişkin mevzuat\nçerçevesinde düzenlemeler yapmak, bunları uygulamak ve uygulanmasını sağlamak, c)\nSerbest bölgelerin sevk ve idaresi ile ilgili iş ve işlemleri yürütmek ve\nyürütülmesini sağlamak, ç)\nSerbest bölgelerde yapılabilecek üretim, alım-satım, depolama, kiralama,\nmontaj-demontaj, bakım-onarım, kıyı bankacılığı, bankacılık, sigortacılık,\nfinansal kiralama ve diğer faaliyet konularını belirlemek, d)\nSerbest bölgelerde faaliyet gösteren gerçek ve tüzel kişilere faaliyet ruhsatı\nvermek, bunların süresini uzatmak veya bunları iptal etmek, e)\nSerbest bölgelerin elektrik, su, doğalgaz ve benzeri altyapı yatırımlarının\nyapılması ve işletilmesi ile serbest bölge hizmetlerinin görülmesine ilişkin\nişletme sözleşmelerini akdetmek, feshetmek, bu sözleşmelerin süresini\nbelirlemek ve uzatmak, f)\nSerbest bölge arazi, bina ve tesislerinin kiralanması veya sair suretle\nkullanıma verilmesi ile yıkım ve yeniden inşasına ilişkin usul ve esasları\nbelirlemek ve uygulamak, g)\nSerbest bölge işleticileri ile serbest bölgelerde faaliyette bulunacak\nfirmalara diğer kurum ve kuruluşlar tarafından sağlanan Devlet desteklerinin\ndışında, serbest bölge destek programlarını hazırlamak, uygulamak ve diğer\nkurum ve kuruluşlar eliyle uygulanmasını sağlamak, ğ) Bakan\ntarafından verilen diğer görevleri yapmak. Gümrükler\nMuhafaza Genel Müdürlüğü MADDE\n451- (Başlığı ile Birlikte Değişik :RG-10/1/2019-30651-CK-27/79 md.) (1)\nGümrükler Muhafaza Genel Müdürlüğünün görev ve yetkileri şunlardır: [191] a)\nGümrüklü yer ve sahalarda kamu düzeninin bozulmasını önleyecek tedbirleri\nalmak, buraların takip ve muhafazasını sağlamak, gerektiğinde müdahalede\nbulunarak durumu adli mercilere intikal ettirmek, b)\nDeniz ve hava limanlarıyla kara sınırlarındaki gümrük kapılarında ve diğer\ngümrüklü yer ve sahalarda giriş ve çıkış yapan kişi, eşya ve taşıtların\nmuhafazası ile gümrüğe sevk edilmesini sağlamak ve gümrük işlemleri\nbitirilmeden buralardan çıkmalarını önlemek, c)\nYatlara ilişkin işlemlerin yürütülmesini sağlamak, ç)\nGümrüklü yer ve sahalarda münhasıran, Türkiye Cumhuriyeti Gümrük Bölgesinde\ngerektiğinde ilgili kuruluşlarla işbirliği yapmak suretiyle kaçakçılığı\nönlemek, izlemek ve soruşturmak, d)\nTürkiye Cumhuriyeti Gümrük Bölgesinde kişi, eşya ve taşıtların kaçakçılıkla\nmücadele kapsamında takibini yapmak, e)\nKaçakçılıkla mücadele için bilimsel yöntemler de kullanmak suretiyle bilgi\ntoplayarak gerekli araştırma, soruşturma ve operasyonları yapmak, taşra\nteşkilatının yapacağı operasyonları koordine etmek, gerektiğinde taşra\nteşkilatı ile müşterek operasyon yapmak, f)\nKaçakçılıkla mücadele amacıyla ulusal ve uluslararası kuruluşlarla işbirliği\nyapmak, bilgi değişiminde bulunmak, protokoller hazırlamak ve uygulamak,\ngerektiğinde müşterek operasyonlar yapmak, g)\nKaçakçılıkla etkin mücadele etmek amacıyla ulusal ve uluslararası bilgi akışına\ndayalı veri tabanları oluşturmak, verileri işlemek, değerlendirmek ve risk\nanalizi çerçevesinde kullanılabilecek nitelikte olanları Gümrükler Genel\nMüdürlüğüne ve Ticaret Araştırmaları ve Risk Değerlendirme  Genel\nMüdürlüğüne iletmek, (128) ğ)\nAdli kolluğa ilişkin olarak kanunlarla veya Cumhurbaşkanlığı kararnameleri ile\nverilen görevleri yapmak, h) (Ek:RG-7/7/2021-31534-C.K-79/8\nmd.) Gümrükler muhafaza kriminal laboratuvar müdürlüklerini kurmak, çalışma\nusul ve esaslarını belirlemek, ı)\nBakan tarafından verilen diğer görevleri yapmak. Tüketicinin Korunması\nve Piyasa Gözetimi Genel Müdürlüğü MADDE 452- (Başlığı\nile Birlikte Değişik :RG-10/1/2019-30651-CK-27/80 md.) (1) Tüketicinin Korunması\nve Piyasa Gözetimi Genel Müdürlüğünün görev ve yetkileri şunlardır: a)\nTüketicinin korunmasına ilişkin politikalar oluşturulması amacıyla gerekli\nçalışmaları yapmak, yurtiçi ve yurtdışındaki kurum ve kuruluşlarla işbirliği\nyapmak ve gerekli koordinasyonu sağlamak, b) Tüketicilerin, sağlık\nve güvenliği ile ekonomik çıkarlarını koruyucu, kayıplarını giderici tedbirleri\nalmak ve gerekli düzenlemeleri yapmak, c) Tüketicilerin tüketim\nmaddeleri yönünden çevresel tehlikelerden korunabilmesi amacıyla alınacak\ntedbirlerin belirlenmesinde ilgili bakanlık ve kuruluşlarla işbirliği yapmak, ç) Piyasaya sunulan mal\nve hizmetlerin kalitesinin yükseltilmesi amacına yönelik kalite denetimi\nyapmak, yaptırmak, kalite kontrol sistemleri kurmak, ilgili kurum ve\nkuruluşlara standart tespitine ilişkin görüş ve önerilerde bulunmak, d) Tüketicileri\naydınlatıcı ve eğitici tedbirleri almak, tüketicilerin kendilerini koruyucu\ngirişimlerini özendirmek ve tüketicinin korunması konusundaki politikaların\noluşturulmasında bunların gönüllü örgütlenmeleri yoluyla temsil edilmelerini\nsağlamak, e) Bakanlığın\nsorumluluğunda bulunan tüketici ürünlerinin piyasa gözetimi ve denetimini\nyapmak, bu ürünlerde ihtiyaç halinde gerekli düzenlemeleri yapmak veya Bakan\nonayı ile standartları zorunlu uygulamaya koymak, ülke ekonomisinin\ngerektirdiği özel ve zorunlu durumları inceleyip sonuçlandırmak, f) Tüketici sorunlarının\nçözümüne ilişkin olarak kanunlarla veya Cumhurbaşkanlığı kararnameleri ile\nverilen görevleri yapmak, g) Bakan tarafından\nverilen diğer görevleri yapmak. Esnaf,\nSanatkârlar ve Kooperatifçilik Genel Müdürlüğü MADDE\n453- (Başlığı ile Birlikte Değişik :RG-10/1/2019-30651-CK-27/81 md.) (1)\nEsnaf, Sanatkârlar ve Kooperatifçilik Genel Müdürlüğünün görev ve yetkileri\nşunlardır: a)\nEsnaf ve sanatkârlara ilişkin politikaların belirlenmesi amacıyla gerekli\nçalışmaları yapmak, b)\nEsnaf ve sanatkârlara ilişkin politikaların belirlenmesi, istatistikler ve\nanalizler üretilmesi ve paylaşılması, değerlendirmeler yapılması ve raporlar\nhazırlanması amacıyla bu işletmelere ait yatırım, üretim, pazarlama, teşvik,\nmali durum, Ar-Ge, istihdam, enerji ve benzeri ekonomik faaliyet bilgi ve\nverileri ile esnaf ve sanatkâr meslek kuruluşlarına ait bilgileri,\nbelirleyeceği usul ve esaslar kapsamında almak suretiyle bilgi sistemi\noluşturmak ve bu sistemce üretilen istatistikî bilgileri derlemek ve\nyayımlamak, c)\nEsnaf ve sanatkârların sorunlarını tespit etmek, çözüm önerileri geliştirmek ve\nilgili kurumlar nezdinde girişimde bulunmak, rekabet güçlerinin artırılması,\naraştırma, geliştirme ve yenilikçilik yeteneklerinin geliştirilmesi, pazarlama,\nhammadde ve tezgâh temini amaçlarıyla teşvik ve destekler vermek ve bu konulara\nyönelik düzenlemeler yapmak, ç)\nPerakende ticarete ilişkin mevzuat çerçevesinde esnaf ve sanatkâr\nişletmelerinin ticari faaliyetine yönelik çalışmalar ve düzenlemeler yapmak ve\ngerekli tedbirleri almak, d)\nİç ve dış pazar imkânlarını araştırmak, kredi ve finansman ihtiyaçlarının\nkarşılanmasına yönelik çalışmalar ve bu konularda düzenlemeler yapmak, e) Esnaf ve sanatkârlar ile istihdam ettikleri personele\nyönelik eğitim faaliyetlerini desteklemek, f)\nEsnaf ve sanatkâr meslek kuruluşlarının kuruluş, işleyiş ve siciline ilişkin\nişleri yürütmek, g)\nKooperatifçiliğe ilişkin politikaların belirlenmesi amacıyla gerekli\nçalışmaları yapmak, ğ)\nKooperatifçilikle ilgili Ar-Ge çalışmaları yapmak, kooperatif bilgi ve denetim\nsistemini kurmak ve işletmek, h)\nKooperatifçiliğin geliştirilmesi için gerekli tedbirleri almak ve uygulanmasını\nsağlamak, yayın, tanıtım ve eğitim faaliyetlerinde bulunmak, ı)\nKooperatiflerin amaçlarını gerçekleştirmek için hazırlayacakları projeleri\ndesteklemek ve teşvik etmek, teşvik ve desteklere yönelik düzenlemeler yapmak, i)\nTarım ve Orman Bakanlığına bağlı tarımsal amaçlı kooperatifler ve üst\nbirlikleri, yapı kooperatifleri ve üst birlikleri hariç olmak üzere, tarım\nsatış kooperatifleri ve birlikleri ile genel hükümlere tabi kooperatif ve\nbirliklerin kuruluşuna, işleyişine ve denetlenmesine yönelik düzenlemeler\nyapmak, uygulamak ve uygulanmasını sağlamak, kooperatifleri ve üst\nkuruluşlarını denetlemek veya denetlettirmek, j)\nKooperatifler için örnek ana sözleşmeler hazırlamak ve yürürlükte olan ana\nsözleşmeleri ihtiyaçlar doğrultusunda güncellemek, k)\nKooperatiflere ve üst kuruluşlarına yol göstermek ve çalışmalarında yardımcı\nolmak, yeni alanlarda kooperatif girişimlerinin geliştirilmesine yönelik\nözendirici ve destekleyici çalışmalar yürütmek, bireysel tasarrufların uygun\nkooperatif girişimcilik modelleri ile ekonomiye kazandırılmasını sağlamak, l)\nTarım satış kooperatifleri ve birlikleri tarafından kullanılan ürün alım\nkredilerine ve kadın girişimi üretim ve işletme kooperatiflerince kullanılan\nkredilere faiz desteği sağlamak ve bu kredilerin amacına uygun olarak\nkullanılıp kullanılmadığını denetlemek, m)\nBakan tarafından verilen diğer görevleri yapmak. Ticaret\nAraştırmaları ve Risk Değerlendirme Genel Müdürlüğü MADDE\n454- (Başlığı ile Birlikte Değişik:RG-7/7/2021-31534-C.K-79/9 md.) (1) Ticaret Araştırmaları ve Risk Değerlendirme Genel\nMüdürlüğünün görev ve yetkileri şunlardır: a)\nTürkiye ve dünya ticareti ve ekonomisiyle ilgili güncel gelişmeleri izlemek,\ndeğerlendirmek, derlenmiş bilgi ve istatistikleri kullanarak ticaret\npolitikalarının belirlenmesine katkı sağlamak üzere araştırma ve analizler\nyapmak, bu amaçla ikili ve çok taraflı ilişkilerdeki gelişmeleri analiz etmek,\ngerekli hallerde bunları yayımlamak, Türkiye’nin ticari ve ekonomik gelişimi\nile ilgili tahmin ve analizler yaparak projeksiyonlar oluşturmak, b)\nBakanlığın politika araçlarına yönelik olarak etki analizleri gerçekleştirmek,\nbu kapsamda Bakanlığın iç ve dış ticaret politikaları, gümrük iş ve işlemleri,\nmal ve hizmet ihracatına yönelik sağladığı destekler, ithalata yönelik dinamik\nuygulama ve politikaları, tüketicinin korunması, piyasa gözetimi ve ürün\ngüvenliğine ilişkin uygulamaları ve ülkemizin akdettiği, müzakere ettiği yahut\nmüzakeresini değerlendirdiği ikili, bölgesel, çoklu ya da çok taraflı\nanlaşmalarla ilgili olarak her aşamada ilgili birimlerle koordinasyon\niçerisinde veriler toplamak, istatistiki bilgiler üretmek ve değerlendirmek, bu\nveri ve bilgiler temelinde periyodik raporlar hazırlamak, c)\nBakanlığın faaliyet alanlarına giren konularda veriler toplamak, araştırmalar\nyapmak, istatistiki bilgiler üretmek, değerlendirmek ve bakanlık faaliyetlerine\nilişkin istatistikleri açıklamak, bu konularda gerekli işbirliği ve\nkoordinasyonu sağlamak, ç)\nBakanlığın görev ve faaliyet alanına giren konularda, kalkınma planları, yıllık\nprogramlar, izleme kararları ve icra planlarının oluşturulmasına katkı\nsağlamak, uygulanmasını izlemek ve bu alanda koordinasyonu sağlamak, d)\nTürkiye’nin ticari ve ekonomik yapısını sektörel bazda analiz ederek; iç ve dış\nticaretin gelişimini sağlayacak politika önerileri oluşturmak, sektör ve ürün\nbilgilerini içeren raporlar hazırlamak, e)\nYurtdışı teşkilatında sürekli görevli Bakanlık temsilcilerinin faaliyet ve\nprogramlarını takip etmek, etkin ve verimli çalışmalarını sağlamaya yönelik\ngerekli tedbirleri belirlemek, yurtdışı teşkilatı ile Bakanlık arasında hızlı\nbilgi paylaşımını ve koordinasyonu sağlamak ve raporlamak, f)\nRisk analizi ölçütlerini belirlemek, risk yönetimi ile ilgili koordinasyonu\nsağlamak, risk analizi konusunda ulusal ve uluslararası kurum ve kuruluşlarla\ngerekli bilgi değişimi ve işbirliğini sağlamak, g)\nGümrük işlemleriyle ilgili verileri risk analizine tabi tutmak, analiz sonuçlarını\ndeğerlendirmek ve bunları ilgili birimlere aktarmak, ğ)\nRisk değerlendirme amaçlı olarak, Bakanlığın görev ve faaliyet alanına giren\nkonularda, araştırma model teknikleri ile istatistiki araçlar ve diğer analiz\nyöntemleriyle etki-değerlendirme analizleri yapmak, h)\nRisk analizine ilişkin verileri de kullanarak sonradan kontrol işlemleriyle\nilgili verileri toplamak, değerlendirmek, sonradan kontrol plan ve programını\nyapmak, arşivlemek, ilgili birimlere aktarmak ve bu birimler arasında koordinasyonu\nsağlamak, ilgili birimlerden iletilen sonradan kontrol sonuçlarına göre gerekli\nişlemleri yapmak, ı)\nGümrük gelirlerinin tahsil seyrini araştırmak ve bütçe tahminlerine esas olacak\nbilgileri toplamak, i)\nGümrüklerce ve diğer Bakanlık birimlerince tahsil edilen vergi, fon ve mali\nyükler yönünden gerçek ve tüzel kişilere ilişkin her türlü bilgi ve belgenin\nkontrol ve denetimini yapmak, j)\nBakan tarafından verilen diğer görevleri yapmak. Ürün\nGüvenliği ve Denetimi Genel Müdürlüğü MADDE\n455- (Başlığı ile Birlikte Değişik:RG-10/1/2019-30651-CK-27/83 md.) (1)\nÜrün Güvenliği ve Denetimi Genel Müdürlüğünün görev ve yetkileri şunlardır: a)\nDış ticaret politikası, genel ekonomik hedefler, insan sağlığı ve güvenliği ile\nkamu yararı doğrultusunda ürün güvenliği politikalarının ilgili kuruluşlarla\nişbirliği halinde hazırlanmasını sağlamaya ve ticarette teknik engellerin\nönlenmesine ilişkin çalışmalar yapmak, b)\nTeknik Düzenlemeler Rejimi Kararını hazırlamak ve uygulamak, yapılacak\nişlemleri, uygulama usul ve esaslarını belirlemek, mevzuatın diğer bakanlık ve\nkuruluşlara verdiği yetkiler çerçevesinde yayımlanan teknik mevzuatı ilgili\nkuruluşlarla işbirliği yaparak dış ticaret alanında uygulamak, c)\nİhraç ürünlerinin kalitesini, rekabet gücünü ve dış pazarlarda itibarını\narttırmaya ve karşılaştığı teknik engellerin kaldırılmasına yönelik çalışmalar\nyapmak ve ihracatçıları bilgilendirmek, ç)\nDış ticarete konu ürünlere ilişkin teknik düzenlemeleri hazırlamak, teknik\ndüzenlemelere uygunluk denetimi yapmak veya yaptırmak, teknik mevzuatı\nbulunmayan dış ticarete konu ürünlerde ihtiyaç halinde teknik düzenlemeler\nhazırlamak, d)\nAvrupa Birliği teknik mevzuatına uyumu koordine etmek ve buna ilişkin\nmüzakereleri yürütmek, ürün güvenliği, teknik düzenlemeler, teknik engeller ve\nuygunluk değerlendirmesine ilişkin üst mevzuatı uyumlaştırmak ve uygulamaları\nizlemek, e)\nPiyasa gözetimi ve denetimini ulusal düzeyde koordine etmek, etkinliğini\nartırmak için ilgili kurumlarla işbirliği halinde temel stratejiler ve eylem\nplanları geliştirmek, uygulamaları izlemek ve piyasa gözetimi ile ithalat\ndenetimleri arasında uyumu sağlamak, f)\nTeknik düzenlemeler, standardizasyon ve kalite konusundaki ikili, bölgesel ve\nçok taraflı uluslararası çalışmaları koordine etmek, gerektiğinde istişarelerde\nbulunmak, ulusal teknik düzenlemelerin ve denetimlerin uluslararası\nyükümlülüklere uygunluğunu gözetmek, g)\nTicaret Denetmenleri ile Bakanlık Laboratuvar Müdürlüklerinin görevlerini\nkoordine etmek ve etkin çalışmalarını sağlamak, ğ)\nBakan tarafından verilen diğer görevleri yapmak. Risk\nYönetimi, Tasfiye ve Döner Sermaye Genel Müdürlüğü MADDE\n456- (Mülga:RG-7/7/2021-31534-C.K-79/10 md.) Personel\nGenel Müdürlüğü MADDE\n457- (Başlığı ile Birlikte Değişik:RG-10/1/2019-30651-CK-27/85 md.) (1)\nPersonel Genel Müdürlüğünün görev ve yetkileri şunlardır: a)\nBakanlığın personel politikası ve planlaması ile insan kaynakları sisteminin\ngeliştirilmesi ve performans ölçütlerinin oluşturulması konusunda çalışmalar\nyapmak ve tekliflerde bulunmak, b)\nAtama, nakil, terfi, emeklilik ve benzeri özlük işlemlerini yürütmek, c)\nBakanlığın eğitim planını hazırlamak, uygulamak ve değerlendirmek; eğitim\nfaaliyetleri ile ilgili dokümantasyon, yayım ve arşiv hizmetlerini yürütmek, ç)\nÜlkemizin ticaret ve gümrük hizmetlerine ilişkin ana politikalarının\netkinliğinin artırılması ve ekonomik faaliyetlerin dış ticarete dönük\nyapılandırılması için kamu kurum ve kuruluşları, üniversiteler, özel sektör ve\nsivil toplum kuruluşlarıyla teknoloji ve girişimcilik odaklı proje, bilimsel\nçalışma ve eğitim alanında işbirliği faaliyetlerini yürütmek, d)\nBakan tarafından verilen diğer görevleri yapmak. Hukuk\nHizmetleri Genel Müdürlüğü MADDE\n458- (Başlığı ile Birlikte Değişik:RG-10/1/2019-30651-CK-27/86 md.) (1)\nHukuk Hizmetleri Genel Müdürlüğünün görev ve yetkileri şunlardır: a)\n26/9/2011 tarihli ve 659 sayılı Kanun Hükmünde Kararname hükümlerine göre hukuk\nbirimlerine verilen görevleri yapmak, b)\nBakan tarafından verilen diğer görevleri yapmak. (2) (Mülga:RG-7/7/2021-31534-C.K-79/11\nmd.) Bilgi\nTeknolojileri Genel Müdürlüğü MADDE 458/A - (Ek:RG-7/7/2021-31534-C.K-79/12 md.) (1) Bilgi Teknolojileri Genel Müdürlüğünün görev ve yetkileri\nşunlardır: a) Bakanlık projelerinin Bakanlık bilişim altyapısına uygun olarak tasarlanmasını ve\nuygulanmasını sağlamak, teknolojik gelişmeleri takip etmek ve Bakanlık\notomasyon stratejilerini belirlemek, bilgi güvenliği ve güvenilirliği konusunun\ngerektirdiği önlemleri almak, politikaları ve ilkeleri belirlemek, kamu bilişim\nstandartlarına uygun çözümler üretmek , b)\nBakanlığın bilgi işlem hizmetlerini yürütmek, c) Bakanlığın internet sayfaları, elektronik imza ve\nelektronik belge uygulamaları ile ilgili teknik çalışmaları yapmak, ç) Bakanlık hizmetleriyle ilgili bilgileri toplamak ve ilgili\nbirimlerle işbirliği içinde veri tabanları oluşturmak, d)\nBakanlık birimlerince ülke çapında işletilen bilgi işlem sistemlerinin sürekli\nçalışır halde tutulmasını sağlamak, e) Bakanlığın bilişim altyapısının kurulumu, bakımı, ikmali,\ngeliştirilmesi ve güncellenmesi ile ilgili işleri yürütmek, haberleşme\ngüvenliğini sağlamak ve bu konularda görev üstlenen personelin bilgi\nteknolojilerindeki gelişmelere paralel olarak düzenli şekilde hizmet içi eğitim\nalmalarını sağlamak, f) Bakan tarafından\nverilen diğer görevleri yapmak. Destek Hizmetleri, Tasfiye İşleri ve Döner Sermaye Genel\nMüdürlüğü MADDE 458/B- (Ek:RG-7/7/2021-31534-C.K-79/12 md.) (1) Destek Hizmetleri, Tasfiye İşleri ve Döner Sermaye Genel\nMüdürlüğünün görev ve yetkileri şunlardır: a) 5018 sayılı Kanun hükümleri çerçevesinde Bakanlığın kiralama ve\nsatın alma işlerini yürütmek; temizlik, aydınlatma, ısıtma, onarım, taşıma ve\nbenzeri hizmetleri yapmak veya yaptırmak, b) Bakanlığın taşınır ve taşınmazlarına ilişkin işlemleri\nilgili mevzuat çerçevesinde yürütmek, c) Bakanlığın ihtiyaç duyduğu taşınmazların temin edilmesi,\nprojelendirilmesi ve inşa edilmesine yönelik iş ve işlemleri yürütmek,\nprotokoller hazırlamak ve bunların yürürlük sürecinin takibini sağlamak, ç) 8/6/1994 tarihli ve 3996 sayılı Bazı Yatırım ve Hizmetlerin\nYap-İşlet-Devret Modeli Çerçevesinde Yaptırılması Hakkında Kanun hükümleri\nçerçevesinde sınır kapıları ve gümrük tesislerine ilişkin yatırım ve\nhizmetlerin yap-işlet-devret modeliyle yaptırılmasına yönelik iş ve işlemleri\nyürütmek, yap-işlet-devret sözleşmeleri kapsamında alınan Bakanlık payının\nkullanımına yönelik işlemleri yapmak veya yaptırmak, d) Sosyal tesislere ilişkin iş ve işlemleri yürütmek, e) Bakanlığın genel evrak, arşiv, iş sağlığı ve iş güvenliği\nfaaliyetlerini düzenlemek ve yürütmek, f) Döner sermaye işletmelerini idari ve mali yönden yönetmek, g) 4458 sayılı Kanuna göre tasfiye edilecek hale gelen\neşyanın tasfiyesini yapmak, tasfiyelik eşyanın satışa sunulmasından önce\nözelliklerine göre bakımı, tamiri ve ambalajlamasını yapmak veya yaptırmak, ğ) Tasfiyelik eşya için depolar, mağazalar ve satış reyonları\naçılmasına ve işletilmesine ilişkin ilke ve standartları belirlemek, bu yerleri\naçmak, işletmek, (İptal ibare: Anayasa Mahkemesi’nin 28/9/2022 tarihli ve\nE: 2021/90, K: 2022/108 sayılı Kararı ile.) (…) ve\ndenetlemek, h) Gümrük idaresinin ihtiyaç duyduğu her türlü mührün ve\nBakanlığın görev alanına giren konulara ilişkin bilgi ve belgelerin matbu veya\nelektronik ortamda alımını, satışını veya bedelsiz dağıtımını yapmak veya\nyaptırmak, ı) Laboratuvarlarda yapılan tahlillerin ücretlerini tahsil\netmek ve bu laboratuvarların faaliyetleri için ihtiyaç duyulan tüm giderleri\nkarşılamak, i) Kaçak zannı ile yakalanan eşya ve aracın muhafazası için\nkonulduğu kamu veya özel depolama yeri ve antrepolar için ücret tarifesi\nbelirlemek, j) Bakanlıkça açılıp işletilecek geçici depolama yerleri\nve antrepolara ilişkin iş ve işlemleri yürütmek, k) Gümrük idarelerinin denetimi altındaki alanlarda yükleme,\nboşaltma, nakletme, elleçleme, ambarlama, tartım ve benzeri hizmetleri yapmak\nveya yaptırmak, l) Bakan tarafından verilen diğer görevleri yapmak. Rehberlik ve Teftiş Başkanlığı MADDE 459- (Başlığı ile Birlikte Değişik:RG-10/1/2019-30651-CK-27/87 md.) (1)\nRehberlik ve Teftiş Başkanlığının görev ve yetkileri şunlardır: a)\nBakanlık teşkilatının her türlü faaliyet ve işlemleriyle ilgili olarak\ninceleme, denetim ve soruşturma yapmak, b)\nBakanlık teşkilatının denetimi altındaki her türlü kuruluşun faaliyet ve\nişlemleri ile ilgili olarak Bakanlığın görev ve yetkileri çerçevesinde\ninceleme, denetim ve soruşturma yapmak, c)\nÖzel anlaşmalara dayalı olarak Bakanlığa verilmiş görevlere ilişkin konularda\nilgili merciler, gerçek ve tüzel kişiler nezdinde inceleme, denetim ve\nsoruşturma yapmak, ç)\nBakanlığın amaçlarını daha iyi gerçekleştirmek, mevzuata, plan ve programa\nuygun faaliyet göstermesini sağlamak üzere çalışma yapmak ve gerekli teklifleri\nhazırlamak, d)\nMevzuatın Bakanlığa tanıdığı inceleme, denetim ve soruşturma yetkilerini\nkullanmak, e)\nBakan tarafından verilen diğer görevleri yapmak. (2)\nRehberlik ve Teftiş Başkanlığı; Başkan, Başkan Yardımcıları, Grup Başkanları\nile 375 sayılı Kanun Hükmünde Kararnamenin ek 24 üncü maddesine göre istihdam\nedilen Ticaret Müfettişlerinden oluşur. (3) (Mülga:RG-7/7/2021-31534-C.K-79/13\nmd.) (4)\nBaşkanlığa verilen görevlerin yerine getirilmesinde, uzmanlaşma ve işbölümünün\nsağlanması amacıyla doğrudan Başkanlığa bağlı olmak ve çalışma usul ve esasları\nyönetmelikle belirlenmek üzere grup başkanlıkları kurulur . Strateji\nGeliştirme Başkanlığı MADDE\n460- (Başlığı ile Birlikte Değişik:RG-10/1/2019-30651-CK-27/88 md.) (1)\nStrateji Geliştirme Başkanlığının görev ve yetkileri şunlardır: a)\n10/12/2003 tarihli ve 5018 sayılı Kamu Malî Yönetimi ve Kontrol Kanunu,\n22/12/2005 tarihli ve 5436 sayılı Kamu Malî Yönetimi ve Kontrol Kanunu ile Bazı\nKanun ve Kanun Hükmünde Kararnamelerde Değişiklik Yapılması Hakkında Kanunun 15\ninci maddesi, Cumhurbaşkanlığı kararnameleri\nve diğer mevzuatla strateji geliştirme ve mali hizmetler birimlerine verilen görevleri\nyapmak, b) Bakan\ntarafından verilen diğer görevleri yapmak. Bilgi\nİşlem Dairesi Başkanlığı MADDE\n461- (Mülga:RG-7/7/2021-31534-C.K-79/14\nmd.) Destek\nHizmetleri Dairesi Başkanlığı MADDE\n462 - (Mülga:RG-7/7/2021-31534-C.K-79/15\nmd.) Basın\nve Halkla İlişkiler Müşavirliği MADDE\n463- (Başlığı ile Birlikte Değişik:RG-10/1/2019-30651-CK-27/90 md.) (1)\nBasın ve Halkla İlişkiler Müşavirliğinin görev ve yetkileri şunlardır: a)\nBakanlığın basın ve halkla ilişkilerle ilgili faaliyetlerini planlamak ve bu\nfaaliyetlerin belirlenen usul ve ilkelere göre yürütülmesini sağlamak, b)\n9/10/2003 tarihli ve 4982 sayılı Bilgi Edinme Hakkı Kanununa göre yapılacak\nbilgi edinme başvurularını etkin, süratli ve doğru bir şekilde sonuçlandırmak\nüzere gerekli tedbirleri almak, c) Bakan\ntarafından verilen diğer görevleri yapmak. Özel Kalem Müdürlüğü MADDE 464- (Başlığı ile Birlikte\nDeğişik:RG-10/1/2019-30651-CK-27/91 md.) (1) Özel Kalem Müdürlüğünün görev ve yetkileri\nşunlardır: a) Bakanın çalışma programını düzenlemek, b) Bakanın resmî ve özel yazışmalarını, protokol ve\ntören işlerini düzenlemek ve yürütmek, c) Bakan tarafından verilen diğer görevleri yapmak. Taşra\nteşkilatı MADDE\n465- (Başlığı ile Birlikte Değişik:RG-10/1/2019-30651-CK-27/92 md.) (1) (Değişik:RG-23/12/2021-31698-C.K-89/1 md.) Bakanlık taşra teşkilatı bu\nbölüme ekli (I) sayılı Cetvelde gösterilen gümrük ve dış ticaret bölge\nmüdürlükleri ile her ilde kurulan ticaret il müdürlükleri ve 3218 sayılı Kanuna\ngöre tespit edilen serbest bölgelerde bakanlık tarafından kurulan serbest bölge\nmüdürlüklerinden oluşur. Taşra teşkilatının birimleri ile çalışma usul ve\nesasları Bakanlıkça çıkarılacak yönetmelikle düzenlenir. (2)\nSerbest bölge müdürlükleri doğrudan Bakanlığa bağlıdır. Yurtdışı\nteşkilatı MADDE\n466- (Başlığı ile Birlikte Değişik:RG-10/1/2019-30651-CK-27/93 md.) (1)\nBakanlık yurtdışı teşkilatı kurmaya yetkilidir. Döner\nsermaye işletmesi MADDE\n467- (Başlığı ile Birlikte Değişik:RG-10/1/2019-30651-CK-27/94 md.) (1)\nBakanlık, bu Bölümde sayılan görevleri yerine getirmek ve ihracatın\ngeliştirilmesi ve ithalatın yönlendirilmesi kapsamında yapılacak faaliyetler,\ndış ticarette ürün denetimleriyle ilgili faaliyetler, dış ticarette ürün\ndenetimlerine yönelik uygunluk değerlendirmesi faaliyetleri, ürün denetimlerinde\nihtiyaç duyulan laboratuvarların kurulması ve mevcutların geliştirilmesi\nfaaliyetleri, ürün denetimlerinde numune alımı ve analizi masrafları ile dış\nticaret denetimleri kapsamında alınan ve firmalarca belli süreler dâhilinde\ngeri alınmayan numunelerin satışını yapma, dış ticaretin geliştirilmesine\nilişkin kurs, konferans, toplantı, seminer, envanter, projelendirme, uygulama,\naraştırma, geliştirme, yayın, rehberlik, danışmanlık, yönetim, işletme,\nyurtdışı teşkilatının geliştirilmesi ve benzeri hizmetleri yapmak, yaptırmak\nveya bunlara katılmak, gümrük denetimleri kapsamında alınan ve firmalarca belli\nsüreler dâhilinde geri alınmayan numunelerin satışını yapmak üzere gerekli olan\nyerlerde ve sayıda döner sermaye işletmesi kurabilir. (2)\nDöner sermaye işletmesine tahsis olunan sermaye ihtiyaç duyulması halinde\nCumhurbaşkanı tarafından beş katına kadar artırılabilir. Döner sermaye\nfaaliyetlerinden elde edilen kârlar, ödenmiş sermayeye tahsis edilen tutara\nulaşıncaya kadar sermayeye eklenir. Ödenmiş sermaye tutarı tahsis edilen\nsermaye tutarına ulaştıktan sonra, yılsonu kârı hesap dönemini izleyen Nisan\nayının sonuna kadar genel bütçeye gelir kaydedilmek üzere ilgili muhasebe\nbirimi hesabına yatırılır. (3)\nTahsis edilen sermaye; aynî yardımlar, döner sermaye faaliyetlerinde\nkullanılmak üzere işletmeye verilen mallar ile döner sermaye faaliyetlerinden\nelde edilecek kârlardan oluşur. Bağış ve yardımlar sermaye limitine\nbakılmaksızın sermayeye ilave edilir. (4)\nİşletmenin giderleri; birinci fıkrada belirtilen iş ve faaliyetlerin\ngerektirdiği harcamalar ile döner sermaye işletmelerinde istihdam edilen\npersonele yapılacak ödemelerden oluşur. Döner sermayeden bunlar dışında\nherhangi bir harcama yapılamaz. (5)\nMali yılın bitiminden başlayarak iki ay içinde hazırlanacak bilanço ve ekleri\nile bütün gelir ve gider belgeleri Sayıştaya, bilanço ve eklerinin birer örneği\nde aynı süre içinde Hazine ve Maliye Bakanlığına gönderilir. (6)\nBakanlık hizmetleri için döner sermayeden temin edilen taşınmazlar, tapuda\nHazine adına tescil edilerek Bakanlık adına tahsis edilir. (7)\nDöner sermaye işletmesinin faaliyet alanları, çalışma usul ve esasları,\ngiderleri, işletilmesi ile hesap usullerine ilişkin hususlar Hazine ve Maliye\nBakanlığının görüşü üzerine çıkarılan yönetmelikle tespit edilir. Kadrolar MADDE\n468- (Başlığı ile Birlikte Değişik:RG-10/1/2019-30651-CK-27/95 md.) (1)\nKadroların tespiti, ihdası, kullanımı ve iptali ile kadrolara ilişkin diğer\nhususlar Genel Kadro ve Usulü Hakkında Cumhurbaşkanlığı Kararnamesi hükümlerine\ngöre düzenlenir. Uzman\nistihdamı MADDE\n469- (Başlığı ile Birlikte Değişik:RG-10/1/2019-30651-CK-27/96 md.) (1)\nBakanlık merkez teşkilatında 14/7/1965 tarihli ve 657 sayılı Kanunun ek 41 inci\nmaddesine göre Ticaret Uzmanı ve Ticaret Uzman Yardımcısı istihdam edilebilir. (2) (Mülga:RG-4/10/2024-32682-C.K.-164/2\nmd.) Denetmen\nistihdamı MADDE\n470- (Başlığı ile Birlikte Değişik:RG-10/1/2019-30651-CK-27/97 md.) (1)\nBakanlık taşra teşkilatında 375 sayılı Kanun Hükmünde Kararnamenin ek 24 üncü\nmaddesi uyarınca Ticaret Denetmeni ve Ticaret Denetmen Yardımcısı istihdam\nedilebilir. (2) (Mülga:RG-4/10/2024-32682-C.K.-164/2\nmd.) (3)\nGörevlerin yerine getirilmesinde, uzmanlaşma ve işbölümünün sağlanması amacıyla\nçalışma usul ve esasları yönetmelikle belirlenmek üzere grup başkanlıkları\nkurulabilir. Uzman\nistihdamı MADDE\n471- (Mülga:RG-10/1/2019-30651-CK-27/98\nmd.) Denetmen istihdamı MADDE\n472 - (Mülga:RG-10/1/2019-30651-CK-27/98\nmd.) Çalışma\nGrupları MADDE\n473 – (1) Bakanlık,\ngörev alanına giren konularla ilgili olarak çalışmalarda bulunmak üzere diğer\nbakanlıklar, kamu kurum ve kuruluşları, meslek kuruluşları, sivil toplum\nkuruluşları, özel sektör temsilcileri ve konu ile ilgili uzmanların katılımı\nile geçici çalışma grupları oluşturabilir. (I) SAYILI CETVEL (Ek:RG-23/12/2021-31698-C.K-89/2\nmd.) SIRA NO BÖLGE MÜDÜRLÜĞÜNÜN ADI BÖLGE MÜDÜRLÜĞÜNÜN MERKEZİ BÖLGE MÜDÜRLÜĞÜNE BAĞLI İLLER 1 İSTANBUL GÜMRÜK VE DIŞ TİCARET\n  BÖLGE MÜDÜRLÜĞÜ İSTANBUL İSTANBUL 2 ULUDAĞ GÜMRÜK VE DIŞ TİCARET BÖLGE\n  MÜDÜRLÜĞÜ BURSA BURSA, BALIKESİR, BİLECİK,\n  ESKİŞEHİR, KÜTAHYA, YALOVA 3 TRAKYA GÜMRÜK VE DIŞ TİCARET BÖLGE\n  MÜDÜRLÜĞÜ EDİRNE EDİRNE, KIRKLARELİ 4 BATI MARMARA GÜMRÜK VE DIŞ TİCARET\n  BÖLGE MÜDÜRLÜĞÜ TEKİRDAĞ TEKİRDAĞ, ÇANAKKALE 5 DOĞU MARMARA GÜMRÜK VE DIŞ TİCARET\n  BÖLGE MÜDÜRLÜĞÜ KOCAELİ KOCAELİ, BOLU, DÜZCE, SAKARYA,\n  ZONGULDAK, BARTIN, KARABÜK 6 EGE GÜMRÜK VE DIŞ TİCARET BÖLGE\n  MÜDÜRLÜĞÜ İZMİR İZMİR, MANİSA, AYDIN 7 PAMUKKALE GÜMRÜK VE DIŞ TİCARET\n  BÖLGE MÜDÜRLÜĞÜ DENİZLİ DENİZLİ, AFYONKARAHİSAR, UŞAK,\n  MUĞLA 8 BATI AKDENİZ GÜMRÜK VE DIŞ TİCARET\n  BÖLGE MÜDÜRLÜĞÜ ANTALYA ANTALYA, BURDUR, ISPARTA 9 ORTA AKDENİZ GÜMRÜK VE DIŞ TİCARET\n  BÖLGE MÜDÜRLÜĞÜ MERSİN MERSİN, ADANA 10 DOĞU AKDENİZ GÜMRÜK VE DIŞ TİCARET\n  BÖLGE MÜDÜRLÜĞÜ HATAY HATAY, OSMANİYE 11 ORTA ANADOLU GÜMRÜK VE DIŞ TİCARET\n  BÖLGE MÜDÜRLÜĞÜ ANKARA ANKARA, KONYA, KIRIKKALE, KARAMAN,\n  AKSARAY, NEVŞEHİR, KAYSERİ, ÇANKIRI, KIRŞEHİR, YOZGAT, NİĞDE 12 ORTA KARADENİZ GÜMRÜK VE DIŞ\n  TİCARET BÖLGE MÜDÜRLÜĞÜ SAMSUN SAMSUN, ÇORUM, ORDU, AMASYA, TOKAT,\n  KASTAMONU, SİNOP 13 DOĞU KARADENİZ GÜMRÜK VE DIŞ\n  TİCARET BÖLGE MÜDÜRLÜĞÜ TRABZON TRABZON, GİRESUN, ERZİNCAN,\n  GÜMÜŞHANE, BAYBURT 14 KAÇKAR GÜMRÜK VE DIŞ TİCARET BÖLGE\n  MÜDÜRLÜĞÜ ARTVİN ARTVİN, RİZE, ARDAHAN 15 GÜRBULAK GÜMRÜK VE DIŞ TİCARET\n  BÖLGE MÜDÜRLÜĞÜ AĞRI AĞRI, ERZURUM, KARS, IĞDIR 16 DOĞU ANADOLU GÜMRÜK VE DIŞ TİCARET\n  BÖLGE MÜDÜRLÜĞÜ VAN VAN, BİTLİS, MUŞ, HAKKARİ 17 FIRAT GÜMRÜK VE DIŞ TİCARET BÖLGE\n  MÜDÜRLÜĞÜ MALATYA MALATYA, KAHRAMANMARAŞ, SİVAS,\n  ELAZIĞ, TUNCELİ, BİNGÖL 18 GAP GÜMRÜK VE DIŞ TİCARET BÖLGE\n  MÜDÜRLÜĞÜ GAZİANTEP GAZİANTEP, KİLİS, ŞANLIURFA,\n  ADIYAMAN 19 İPEKYOLU GÜMRÜK VE DIŞ TİCARET\n  BÖLGE MÜDÜRLÜĞÜ ŞIRNAK ŞIRNAK, BATMAN, SİİRT, MARDİN,\n  DİYARBAKIR ONYEDİNCİ BÖLÜM ULAŞTIRMA VE ALTYAPI BAKANLIĞI Görev MADDE 474 - (1) Ulaştırma ve Altyapı\nBakanlığının görev ve yetkileri şunlardır: a) Ulaştırma, denizcilik,\nhaberleşme, akıllı ulaşım sistemleri ve posta iş ve hizmetleri ile Karadeniz\nile Marmara denizini birleştiren ve gemilerin seyrüseferine imkan veren Kanal\nİstanbul ve benzeri su yolu projelerinin geliştirilmesi, kurulması, kurdurulması,\nişletilmesi ve işlettirilmesi hususlarında, ilgili kurum ve kuruluşlarla\nkoordinasyon içerisinde, milli politika, strateji ve hedeflerin belirlenmesi\namacıyla çalışmalar yapmak ve belirlenen hedefleri uygulamak, [192] [193] b) (Mülga:RG-13/12/2018-30624-CK-23/11\nmd.) c) (Mülga:RG-13/12/2018-30624-CK-23/11\nmd.) ç) Ulaştırma ve\ndenizcilik iş ve hizmetleriyle ilgili altyapı, şebeke, sistem ve hizmetleri;\nticari, ekonomik ve sosyal ihtiyaçlara, teknik gelişmelere uygun olarak\nplanlamak, kurmak, kurdurmak, işletmek, işlettirmek ve geliştirmek, d) Ulaştırma, denizcilik,\nhaberleşme ve posta iş ve hizmetlerinin ekonomik, seri, elverişli, güvenli,\nkaliteli, çevreye kötü etkisi en az ve kamu yararını gözetecek tarzda serbest,\nadil ve sürdürülebilir bir rekabet ortamında sunulmasını sağlamak, e) Evrensel hizmet\npolitikalarının, ilgili kanunların hükümleri dahilinde ülkenin sosyal,\nkültürel, ekonomik ve teknolojik şartlarına göre belirlenmesi için gerekli\nçalışmaları yapmak, evrensel hizmetin yürütülmesini sağlayacak esasları tespit\netmek, uygulanmasını takip etmek, f) (Mülga:RG-24/10/2019-30928-CK-48/5\nmd.) g) (Mülga:RG-13/12/2018-30624-CK-23/11\nmd.) ğ) Ulaştırma, denizcilik,\nhaberleşme, posta iş ve hizmetlerinin gerektirdiği uluslararası ilişkileri\nyürütmek, anlaşmalar yapmak ve bu alanlarda uluslararası mevzuatın gerektirmesi\nhalinde mevzuat uyumunu sağlamak, [194] h) Kanunlarla veya\nCumhurbaşkanlığı kararnameleriyle verilen diğer görevleri yapmak. Teşkilat MADDE 475 - (1) Ulaştırma ve Altyapı Bakanlığı;\nmerkez ve taşra teşkilatından oluşur. Hizmet birimleri MADDE 476 – (Değişik:RG-17/1/2020-31011-CK-56/4\nmd.) (1) Bakanlığın\nhizmet birimleri şunlardır: a) Ulaştırma\nHizmetleri Düzenleme Genel Müdürlüğü, b) Denizcilik\nGenel Müdürlüğü, c) Tersaneler\nve Kıyı Yapıları Genel Müdürlüğü, ç) Haberleşme\nGenel Müdürlüğü, d) Altyapı\nYatırımları Genel Müdürlüğü, e) Avrupa\nBirliği ve Dış İlişkiler Genel Müdürlüğü, f)  Hukuk\nHizmetleri Genel Müdürlüğü, g) Personel\nGenel Müdürlüğü, ğ) (Değişik:RG-7/4/2022-31802-CK-98/5\nmd.) Rehberlik ve Teftiş Başkanlığı, h) Strateji\nGeliştirme Başkanlığı, ı) Ulaştırma,\nDenizcilik ve Haberleşme Araştırmaları Merkezi Başkanlığı, i) Ulaşım\nEmniyeti İnceleme Merkezi Başkanlığı, j) Döner\nSermaye İşletme Dairesi Başkanlığı, k) Bilgi İşlem\nDairesi Başkanlığı, l) Destek\nHizmetleri Dairesi Başkanlığı, m) Basın ve\nHalkla İlişkiler Müşavirliği, n) Özel Kalem\nMüdürlüğü. Ulaştırma\nHizmetleri Düzenleme Genel Müdürlüğü MADDE 477- (Başlığı ile birlikte\ndeğişik:RG-17/1/2020-31011-CK-56/5 md.) (1) Ulaştırma\nHizmetleri Düzenleme Genel Müdürlüğünün görev ve yetkileri şunlardır: a) Karayolu ve\ndemiryolu ulaştırması faaliyetlerinin ticari, ekonomik, sosyal ihtiyaçlara ve\nteknik gelişmelere bağlı olarak ekonomik, seri, elverişli, güvenli, kaliteli,\nçevreye olumsuz etkilerini önleyecek, giderecek ve kamu yararını gözetecek\ntarzda serbest, adil ve sürdürülebilir bir rekabet ortamında yapılmasını ve bu\nfaaliyetlerin müstakilen veya ulaştırma türleriyle birlikte ve birbirlerini\ntamamlayıcı olarak hizmet vermesini sağlamak, b) Karayolu ve demiryoluyla yapılacak tehlikeli mal\ntaşımacılığı faaliyetlerinin uluslararası sözleşmeler, standartlar ve mevzuata\nuygun olarak ekonomik, seri, elverişli, güvenli, kaliteli, çevreye kötü etkisi\nen az ve kamu yararını gözetecek tarzda serbest, adil ve sürdürülebilir bir\nrekabet ortamında yapılmasını ve bu faaliyetlerin diğer taşımacılık\nfaaliyetleriyle uyumlu olarak hizmet vermesini sağlamak, [195] c) Kombine\ntaşımacılık faaliyetlerinin ticari, ekonomik, sosyal ihtiyaçlara ve teknik\ngelişmelere bağlı olarak ekonomik, seri, elverişli, güvenli, çevreye kötü\netkisi en az ve kamu yararını gözetecek tarzda serbest, adil ve sürdürülebilir\nbir rekabet ortamında yapılmasını sağlamak, ç) Demiryolu\naltyapı işletmecileri, demiryolu tren işletmecileri, karayolu ve demiryolu\ntaşımacılığı alanlarında taşımacı, organizatör, acente,  komisyoncu,\nlojistik işletmecisi, terminal işletmecisi, gar veya istasyon işletmecisi ve\nbenzeri faaliyette bulunanların hizmet esasları, mali yeterlik ve mesleki saygınlık\nşartlarını belirlemek, bunları yetkilendirmek ve denetlemek, d) Karayolu ve\ndemiryolu taşımacılığı ve ulaştırması ile karayolu ve demiryolunda gerçekleştirilen tehlikeli mal\ntaşımacılığı ve kombine taşımacılık alanlarında hizmet üretenler ile hizmetten\nyararlananların hak, yükümlülük ve sorumluluklarını belirlemek, [196] e) Karayolu ve\ndemiryolu taşımacılığı alanlarında kamu hizmeti yükümlülüğüne ilişkin usul ve\nesasları belirlemek, f) Demiryolu\naltyapı işletmecileri, demiryolu tren işletmecileri, karayolu ve demiryolu\ntaşımacılığı alanlarında taşımacı, organizatör, acente,  komisyoncu,\nlojistik işletmecisi, terminal işletmecisi, gar veya istasyon işletmecisi ve\nbenzeri faaliyette bulunanlar ile şoförler, makinistler başta olmak üzere bu\nişlerde çalışanların mesleki yeterlik şartlarını belirlemek, bununla ilgili\neğitim vermek veya verdirmek, sınav yapmak veya yaptırmak ve bunları\nyetkilendirmek ve denetlemek, g) (Değişik:RG-7/4/2022-31802-CK-98/6\nmd.) Tehlikeli madde güvenlik danışmanlığı\nile ilgili görev, yetki ve sorumlulukları belirleyerek eğitimini, sınavını ve\nyetkilendirmesini yapmak; karayolu ve demiryolu alanında tehlikeli mal\ntaşımacılığı faaliyetinde bulunanlar ile şoförler ve makinistler başta olmak\nüzere bu işlerde çalışanların mesleki yeterlik şartlarını belirlemek, bununla\nilgili eğitim vermek veya verdirmek, sınav yapmak veya yaptırmak ve bunları\nyetkilendirmek ve denetlemek, ğ) Karayolu ve\ndemiryolu taşımacılık faaliyetleri ile karayolu ve demiryolunda gerçekleştirilen tehlikeli mal taşımacılığı\nalanında kullanılan yük ve yolcu terminalleri, garları veya istasyonları ile\ndepolama tesisi ve benzeri yapıların asgari niteliklerini belirlemek ve bunları\ndenetlemek, 115 h) Karayolu\ntaşımacılık faaliyetlerinde kullanılan her türlü taşıtın cins, kapasite, sahiplik,\nyaş ve benzeri yönden asgari niteliklerini belirlemek, ı) Demiryolu\ntren işletmecilerince kullanılan her türlü çeken ve çekilen aracın cins,\nkapasite, sahiplik, yaş ve benzeri yönden asgari nitelikleri ile bunların\ndönemsel teknik muayenelerine ilişkin usul ve esasları belirlemek, i) Karayolu\naraçlarının dönemsel teknik muayenelerine ilişkin usul ve esaslar ile dönemsel\nteknik muayene yapacakların asgari niteliklerini belirlemek ve bunları\nyetkilendirmek ve denetlemek, j) Demiryolu\ntren işletmecilerince kullanılan her türlü çeken ve çekilen aracın dönemsel\nteknik muayenesini yapacakların asgari niteliklerini belirlemek ve bunları\nyetkilendirmek ve denetlemek, k) Tehlikeli\nmal taşımacılığı alanında kullanılan her türlü karayolu ve demiryolu taşıtının cins, kapasite, sahiplik,\nyaş ve benzeri yönden asgari nitelikleri ile bunların dönemsel teknik\nmuayenelerine ilişkin usul ve esasları belirlemek, dönemsel teknik muayenesini\nyapacakların asgari niteliklerini belirlemek ve bunları yetkilendirmek ve denetlemek, [197] l) Her çeşit\nçeken ve çekilen demiryolu aracının tescilinin yapılması ve sicilinin\ntutulmasına ilişkin usul ve esasları belirlemek, bunların tescilini yapmak ve\nsicilini tutmak, m) Demiryolu\naltyapısı ile çeken ve çekilen araçların kullanımı için asgari emniyet sınır ve\nşartlarını belirlemek ve bunları denetlemek, n) Demiryolu\naltyapı işletmecileri ve demiryolu tren işletmecilerine ilgili emniyet\nbelgelerini vermek veya verebilecekleri yetkilendirmek ve denetlemek, o) Karayolu ve\ndemiryolu ulaşımını geliştirmek ve serbest, adil, sürdürülebilir bir rekabet\nortamı sağlamak amacıyla sınırlı olmak üzere; (İptal ibare: Anayasa Mahkemesi’nin 16/2/2023 tarihli\nve E: 2020/34, K: 2023/25 sayılı Kararı ile.) (…) uygulamasını denetlemek, ö) Demiryolu\naltyapısı kullanımı, tahsisi, erişimi ve ücretlendirmeye ilişkin olarak\ndemiryolu altyapı işletmecileriyle demiryolu tren işletmecileri arasında oluşan\nihtilafların çözümüne yönelik karar almak, p) Lojistik\nköy, merkez veya üslerin yer, kapasite ve benzeri niteliklerini belirleyerek\nplanlamak, kurulmalarına ilişkin usul ve esasları belirlemek ve izin vermek,\ngerekli arazi tahsisi ile altyapıların kurulması hususunda ilgili kuruluşları\nkoordine etmek, uygulamasını takip etmek ve denetlemek, r) Karayolu ve\ndemiryolu ulaştırma hizmetleri ile karayolu ve demiryolunda gerçekleştirilen tehlikeli mal\ntaşımacılığı ve kombine taşımacılık faaliyetlerinin gerektirdiği uluslararası\nilişkileri yürütmek, anlaşma ve karma komisyon çalışmaları yapmak, [198] s) Ulaştırmanın\nçevreye olumsuz etkilerinin giderilmesinde koordinasyonu sağlamak, ş) Bakan\ntarafından verilen diğer görevleri yapmak. Denizcilik\nGenel Müdürlüğü MADDE 478- (Başlığı ile birlikte\ndeğişik:RG-17/1/2020-31011-CK-56/6 md.) (1) Denizcilik\nGenel Müdürlüğünün görev ve yetkileri şunlardır: [199] a) Deniz ve içsular\nulaştırması faaliyetlerinin ticari, ekonomik, sosyal ihtiyaçlara ve teknik\ngelişmelere bağlı olarak ekonomik, seri, elverişli, güvenli, kaliteli, çevreye\nolumsuz etkilerini önleyecek ve kamu yararını gözetecek tarzda serbest, adil ve\nsürdürülebilir bir rekabet ortamında yapılmasını ve bu faaliyetlerin diğer\nulaştırma türleriyle birlikte ve birbirlerini tamamlayıcı olarak hizmet\nvermesini sağlamak, b) Deniz ve içsular\nulaştırması alanında hizmet üretenler ile hizmetten yararlananların hak,\nyükümlülük ve sorumluluklarını belirlemek, c) Deniz ve içsular\nulaştırması alanında gemi işletmecisi, organizatör, acente, komisyoncu ve\nbenzeri faaliyette bulunanların hizmet esasları, mali yeterlik ve mesleki saygınlık\nşartlarını belirlemek, bunları yetkilendirmek ve denetlemek; bu işlerde\nçalışanların, denizyolu yük taşımacılığı zincirinde diğer görev yapanların ve\ngemi adamlarının mesleki yeterlik şartlarını belirlemek, bununla ilgili eğitim\nvermek veya verdirmek, sınav yapmak veya yaptırmak ve bunları yetkilendirmek ve\ndenetlemek, [200] ç) Gemi adamlarının\nsicilinin tutulmasına ilişkin usul ve esasları belirlemek ve bunların sicilini\ntutmak, gemi\nadamlarının istihdamını desteklemek amacıyla ilgili kurum ve kuruluşlarla\nişbirliği yapmak, 118 d) Her cins gemi, deniz\nve içsu aracının; sicilinin ve/veya kaydının tutulmasına ilişkin usul ve\nesasları belirlemek, bunların tescilini ve/veya kaydını yapmak; alımı, satımı\nve kiralanmasıyla ilgili usul ve esasları belirlemek, e) Faaliyet amacı her ne\nolursa olsun her cins gemi, deniz ve içsu araçlarının; cins, kapasite,\nsahiplik, yaş ve benzeri yönden asgari nitelikleri ile bunların dönemsel teknik\nmuayeneleri, denize ve yola elverişlilik izinlerine ilişkin usul ve esasları,\nkullanımı için asgari emniyet sınır ve şartlarını belirlemek, bunları\ndenetlemek, belgelendirmek veya denetlenmesini ve belgelendirilmesini sağlamak, belgeleri\nvereceklerin asgari niteliklerini belirlemek ve bunları yetkilendirmek ve\ndenetlemek, f) Gemilerin ve diğer deniz\naraçlarının ulusal ve uluslararası sularda kendi aralarında veya kara\ntesisleriyle yaptıkları tehlike sinyalleri dâhil her türlü haberleşmelerin ve\nbildirim hizmetlerinin yapılabilmesini temin etmek ve deniz trafiğinin kıyıdan\ntakibi, kontrolü, düzenlenmesi ve denetlenmesine yönelik her türlü gemi takip\nsistemi için gerekli teknik altyapıyı kurmak, kurdurmak, işletmek, işlettirmek,\nbildirim hizmetlerini yapmak veya yaptırmak, denetimlerini yapmak ve bu hizmete\nilişkin usul ve esasları belirlemek, 118 g) Türkiye’nin deniz yetki\nalanlarında, su yollarında ve içsularda faaliyet gösteren liman, iskele, dolfen, şamandıra ve benzeri\nkıyı yapılarına yanaşacak ve ayrılacak gemiler ile Türk Boğazlarını kullanacak\ngemilere verilecek kılavuzluk ve römorkörcülük hizmetlerine ilişkin usul ve\nesasları belirlemek, bu hizmetleri vermek veya verebilecekleri yetkilendirmek\nve denetlemek, ğ) Türkiye’nin deniz\nyetki alanlarında, Türk Boğazları bölgesinde, su yollarında ve içsularda meydana gelen ve her cins gemi,\ndeniz ve içsu araçlarının karıştığı kazalarla ilgili tahlisiye, kurtarma,\nyardım ve acil durum müdahalesi faaliyetlerine ilişkin usul ve esasları\nbelirlemek, bu hizmetleri vermek veya verebilecekleri yetkilendirmek ve\ndenetlemek, h) (Değişik:RG-7/4/2022-31802-CK-98/7\nmd.) Gemi, deniz ve içsu araçlarından kaynaklı deniz ve hava kirliliğini\nönleyecek tedbirler ile kıyı tesislerinden kaynaklı deniz kirliliğini önleyecek\ntedbirleri almak, bu amaçla gerekli izleme ve denetimleri yapmak; acil\nmüdahaleye hazırlıklı olma ve hazırlıklı olunmasını sağlamaya ilişkin usul ve\nesasları belirlemek, acil müdahale hizmeti vermek, verecekleri yetkilendirmek\nve bunları denetlemek, depolama istasyonlarını işletmek, işlettirmek, Ulusal\nDeniz Emniyeti Başkanlığı ile depolama istasyonlarının çalışma usul ve\nesaslarını belirlemek, ı) Her türlü amatör\ndenizcilik faaliyetine ilişkin usul ve esasları belirlemek, bu faaliyetleri\nyapacakları yetkilendirmek ve denetlemek, i) Deniz ve içsular\nulaşımını geliştirmek ve serbest, adil, sürdürülebilir bir rekabet ortamı\nsağlamak amacıyla sınırlı olmak üzere; (İptal ibare: Anayasa Mahkemesi’nin\n16/2/2023 tarihli ve E: 2020/34, K: 2023/25 sayılı Kararı ile.) (…) uygulamasını denetlemek, j) (İptal ibare:\nAnayasa Mahkemesi’nin 16/2/2023 tarihli ve E: 2020/34, K: 2023/25 sayılı Kararı\nile.) (…) bu alanlar içerisinde\nfaaliyette bulunan kamu kurum ve kuruluşları ile gerçek ve tüzel kişilerin\nyerine getireceği denizcilik faaliyetlerine ilişkin izinleri vermek, koordine\netmek, denetletmek ve izinsiz faaliyetleri durdurmak, k) Türk Bayraklı\ngemilerde ve Liman başkanlıklarının idari yetki alanında yer alan liman\ntesislerinde Uluslararası Gemi ve Liman Tesisi Güvenlik Kodunun uygulanmasına\nilişkin usul ve esasları belirlemek, uygulayıcıları yetkilendirmek, denetlemek\nve bu Kodun uygulayıcıları arasında koordinasyon ve işbirliğini de içeren\nuygulama sistemini yürütmek, l) Tarifeli deniz\ntaşımacılığının usul ve esaslarını belirlemek, tarifeli deniz taşımacılığı\nyapanları yetkilendirmek ve denetlemek, m) Deniz taşımacılığı ve\nticaretini olumsuz etkileyen korsanlık, deniz haydutluğu ve benzeri her türlü\nsuç ve faaliyetlerin önlenmesine yönelik çalışmalar yapmak, tedbir almak, böyle\nbir olayın gerçekleşmesi halinde ilgili kuruluşları koordine etmek ve gerekli\ndesteği sağlamak, n) Gemi kiralamalarında\nTürk Bayrağı ve yabancı bayrak çekilmesine ilişkin talepleri değerlendirmek ve\nilgili mevzuatı uyarınca izin vermek, o) (Değişik:RG-7/4/2022-31802-CK-98/7\nmd.) Türk deniz ticaret filosunun gelişmesi, yenilenmesi, pazar payının\nbüyümesi ve milletlerarası rekabet gücünün artırılması için politika, strateji\nve hedef belirleyerek gerekli tedbirleri almak, dünyadaki deniz taşımacılığı\nile ticaret filosu istatistiklerini takip etmek, gelişme eğilimlerini izleyerek\nraporlamak, bu çerçevede Türk deniz ticaret filosu için kısa, orta ve uzun\nvadeli plan hazırlamak ve uygulamak, ülkemizdeki deniz ve içsu taşımacılığı ile\ndeniz ticaret filosu ve Türk Boğazlarındaki deniz trafiğine ilişkin\nistatistikleri tutmak ve yayımlamak, ö) Deniz sigortacılığının\ngelişmesine ve etkin bir şekilde işlemesine yönelik tedbir almak, ilgili kurum\nve kuruluşlarla gerekli koordinasyonu sağlamak, p) Her cins gemi, deniz\nve içsu aracına ilgili mevzuatında tanınan muafiyet ve istisnaların uygulanmasına\nve kontrolüne yönelik iş ve işlemleri yapmak, r) Ulusal ve yabancı klas\nkuruluşlarıyla işbirliği yapmak, gerektiğinde bunları yetkilendirmek ve\ndenetlemek, s) Deniz ve içsular ulaştırma\nhizmetleri ile deniz hukuku ve deniz ticaretinin gerektirdiği uluslararası\nilişkileri yürütmek, anlaşma ve karma komisyon çalışmaları yapmak, ş) Bu maddede belirtilen\ndenizcilik faaliyetlerinin uluslararası kural ve standartlarda düzenlenmesini,\nsürdürülebilirliğini ve gelişmesini sağlayacak esasları tespit etmek, üyesi\nolduğumuz uluslararası kuruluşlarca kabul görmüş kural ve standartların güncel\nolarak uygulanması için gerekli düzenlemeleri yapmak ve uygulanmasını sağlamak, t) (Ek:RG-7/4/2022-31802-CK-98/7\nmd.) Denizyoluyla yapılan tehlikeli yük dahil her türlü yük taşımacılığı\nfaaliyetinin uluslararası sözleşmeler, standartlar ve mevzuata uygun olarak\nemniyetli ve güvenli bir şekilde yapılmasını temin etmek ve yükleme emniyetini\nsağlamak için gerekli usul ve esasları belirlemek, kıyı tesisleri dahil bu\nalanda faaliyet gösteren kişi, kurum ve kuruluşları yetkilendirmek ve\ndenetlemek, deniz ticaretinin gerektirdiği gözetim hizmetlerine ilişkin usul ve\nesasları belirlemek, u) (Ek:RG-7/4/2022-31802-CK-98/7\nmd.) Denizyolu yük taşımacılığının kombine taşımacılıktaki payının artırılmasına\nyönelik tedbirler almak, ü) (Ek:RG-7/4/2022-31802-CK-98/7\nmd.) Denizcilik ve bağlı sektörlere yönelik finans kaynaklarının\nçeşitlendirilmesine ilişkin ulusal ve uluslararası çapta faaliyet gösteren\nfinansal kurum, kuruluş, fon ve enstitüler ile işbirliği yapmak, v) Bakan tarafından\nverilen diğer görevleri yapmak. Deniz ve İçsular\nDüzenleme Genel Müdürlüğü MADDE 479 – (Mülga:RG-17/1/2020-31011-CK-56/7 md.) Tehlikeli Mal ve\nKombine Taşımacılık Düzenleme Genel Müdürlüğü MADDE 480 - (Mülga:RG-17/1/2020-31011-CK-56/7\nmd.) Deniz Ticareti Genel\nMüdürlüğü MADDE 481 - (Mülga:RG-17/1/2020-31011-CK-56/7 md.) Tersaneler ve Kıyı\nYapıları Genel Müdürlüğü MADDE\n482 - (1) Tersaneler ve Kıyı Yapıları Genel Müdürlüğünün görev ve yetkileri\nşunlardır: [201] a) Çevrenin, denizin ve\nkıyı şeridinin korunması ilkesini gözeterek; tersaneler ile gemi geri dönüşüm\ntesisleri ve liman, iskele ve benzeri kıyı yapıları, kıyı yapılarıyla irtibatlı\nboru, kablo, kanal ve benzeri yapıların yer, kapasite ve benzeri niteliklerini\nbelirleyerek planlamak, kurulmalarına ilişkin usul ve esasları belirlemek ve\nizin vermek, gerekli arazi tahsisi ile altyapıların kurulması hususunda ilgili\nkuruluşları koordine etmek, uygulamasını takip etmek ve denetlemek, b) Tersaneler ile gemi\ngeri dönüşüm tesisleri ve liman, iskele ve benzeri kıyı yapıları, kıyı\nyapılarıyla irtibatlı boru, kablo, kanal ve benzeri yapıların kapasitelerinin\nartırılmasına veya modernizasyonuna yönelik tevsi yatırımlarına izin vermek ve\ndenetlemek, c) Tersaneler ile gemi\ngeri dönüşüm tesislerinin modern üretim, yönetim ve pazarlama yapmasını\nsağlayacak tedbirleri almak, uygulamasını takip etmek ve ilgili kuruluşlarla\nkoordinasyonu sağlamak, ç) Gemi ve diğer deniz\naraçlarının yapımı, bakımı, onarımı, donatımı, geri dönüşümü ve yan sanayinin\ngelişmesi için gerekli tedbirleri almak, d) Tersaneler ile gemi ve\ndiğer deniz araçlarının projelerini incelemek, incelettirmek, onaylamak,\nyapımına izin vermek, projelere uygunluk bakımından denetlemek ve\nbelgelendirmek, e) (Değişik:RG-17/1/2020-31011-CK-56/8\nmd.) Tersane, tekne imal, çekek yeri, liman, iskele, dolfen, şamandıra gibi\nkıyı yapısı işletmelerine kıyı tesisi işletme izni düzenlenmesine ve\nişletmecisine ilişkin usul ve esasları belirlemek, izinlerini düzenlemek ve\ndenetlemek, bu kıyı yapıları ile gemi geri dönüşüm tesislerinde çalışanların\nmesleki yeterlik şartlarını belirlemek, bununla ilgili eğitim vermek veya\nverdirmek, sınav yapmak veya yaptırmak ve bunları yetkilendirmek ve denetlemek, f) Gemiler ile diğer\ndeniz araçlarında kullanılan can kurtarma, emniyet, tahmil, tahliye ekipmanları\nve benzeri teçhizat ve malzemenin asgari niteliklerini belirlemek ve\nuygulanmasını sağlamak, g) (Değişik:RG-17/1/2020-31011-CK-56/8\nmd.) Tersaneler,\nlimanlar, iskeleler ve benzeri kıyı yapılarının yer, kapasite ve diğer\nnitelikleri hakkında raporlar hazırlamak veya hazırlatmak, istatistiklerini\ntutmak, değerlendirmek ve yayımlamak, ğ) Tersaneler ile gemi ve\ndiğer deniz araçlarının yapım, bakım, onarım, donatım, geri dönüşüm\ntesislerinin çalışma usul ve esasları ile asgari güvenlik şartlarını belirlemek\nve denetlemek, h) Gemi ve diğer deniz\naraçları sanayisinin gelişmesine ve teşvikine yönelik tedbirler almak ve bu\nhususta ilgili kuruluşlarla gerekli koordinasyonu sağlamak, ı) Tersaneler ile gemi ve\ndiğer deniz araçları yapımı, bakımı, onarımı, donatımı ve geri dönüşümü ve\nliman, iskele ve benzeri kıyı yapısı işletmecilik faaliyetlerinin gerektirdiği\nuluslararası ilişkileri yürütmek, anlaşma ve karma komisyon çalışmaları yapmak, i) (Ek:RG-17/1/2020-31011-CK-56/8 md.) Deniz ve içsularda\nyürütülen tarama faaliyetlerine ilişkin usul ve esasları belirlemek, bunlara\nilişkin iş ve işlemleri yürütmek, tarama işini yapan ve yaptıran kamu kurum ve\nkuruluşları ile gerçek ve tüzel kişileri yetkilendirmek, denetlemek veya\ndenetlettirmek, j) Bakan tarafından\nverilen diğer görevleri yapmak. Haberleşme Genel\nMüdürlüğü MADDE 483 - (1) Haberleşme Genel\nMüdürlüğünün görev ve yetkileri şunlardır: [202] a) Haberleşme ve posta\nhizmetleri ve bunlarla ilgili evrensel hizmetler ile acil durum haberleşmesine\nyönelik politika, strateji ve hedeflerin belirlenmesi amacıyla çalışmalar\nyapmak ve uygulanmasını takip etmek, b) Haberleşme ve posta\nhizmetleriyle ilgili evrensel hizmetler ve acil durum haberleşmesine yönelik\nhizmet politikalarını ve yürütülme esaslarını belirlemek amacıyla çalışmalar\nyapmak ve uygulanmasını takip etmek, c) Haberleşme ve posta\nhizmetleriyle ilgili evrensel hizmetler ve acil durum haberleşmesine yönelik\naltyapı ve hizmetleri planlamak, kurmak, kurdurmak, işletmek, işlettirmek,\ngeliştirmek ve bu alandaki farklı seçeneklerin birbirini tamamlayıcı şekilde\nyürütülmesini sağlayacak esasları belirlemek ve denetlemek, ç) (Mülga:RG-24/10/2019-30928-CK-48/5\nmd.) d) Haberleşme ve posta\nhizmetleriyle ilgili evrensel hizmetleri karşılayacak evrensel hizmet\nyükümlüleri ile verilecek evrensel hizmetlerin net maliyetini belirlemek ve\ngerektiğinde bu amaçla hizmet satın almak, e) Verilen evrensel\nhizmetlerle ilgili net maliyetin gerçekleşip gerçekleşmediğine dair evrensel\nhizmet yükümlülerini denetlemek ve evrensel hizmet yükümlülerine gerçekleşen\nnet maliyeti ödemek, f) Evrensel hizmet\nkapsamında sosyal açıdan korunmaya muhtaç kimselerin özel ihtiyaçlarını\nkarşılamak için bu kimselere verilecek hizmetler ile bunların yürütülmesini\nsağlayacak usul ve esasları belirlemek, g)\nHaberleşme ve posta sektöründe belirlenmiş standartların ülke genelinde\nkullanılmasını sağlamak, ğ) Haberleşme ve posta\nhizmetlerini geliştirmek ve serbest, adil, sürdürülebilir bir rekabet ortamı sağlamak\namacıyla sınırlı olmak üzere; bu hizmetlere ilişkin gerektiğinde taban ve tavan\nücret tespit etmek ve uygulamasını denetlemek, h) Sabit ve mobil\nhaberleşme altyapısı veya şebekelerinde kullanılan her türlü kablo ve benzeri\ngerecin taşınmazlardan geçirilmesiyle ilgili geçiş hakkına ilişkin usul ve\nesaslar ile bunların taşınmazlardan geçirilmesi için uygulanacak ücret\ntarifelerini belirlemek ve denetlemek, ı) Sabit ve mobil\nhaberleşme altyapısı veya şebekelerinde kullanılan her türlü baz istasyonu, anten,\nkule, dalga kılavuzu, konteyner ve benzeri araç, gereç ve tesisatın kurulması,\nbunların taşınmazlar üzerine yerleştirilmesine ilişkin usul ve esaslar ile\nbunların taşınmazlar üzerine yerleştirilmesi için uygulanacak ücret\ntarifelerini belirlemek ve denetlemek, i) Haberleşme, posta ve\nbunlarla ilgili evrensel hizmetlerin gerektirdiği uluslararası ilişkileri\nyürütmek, anlaşma ve karma komisyon çalışmaları yapmak, j) 5/11/2008 tarihli ve\n5809 sayılı Elektronik Haberleşme Kanunuyla Bakanlığa verilen görevleri yerine\ngetirmek, k) (Ek:RG-7/4/2022-31802-CK-98/8\nmd.) Akıllı ulaşım sistemlerine yönelik ulusal stratejileri, hedefleri,\nmimarileri, ulusal ölçekte uyulması gereken teknik kriterleri belirlemek, eylem\nplanlarını hazırlamak ve izlemek, yenilikçi akıllı ulaşım sistemleri projeleri\ngeliştirmek, kamu kurum\nve kuruluşları, belediyeler, il özel idareleri, gerçek ve tüzel kişilerce\nakıllı ulaşım sistemleri kapsamında üretilen verilerin kullanılmasını ve\ndeğerlendirilmesini sağlamak amacıyla veri yönetim merkezi kurmak, kurdurmak,\nişletmek, işlettirmek, bu görevlerle ilgili uygulama usul ve esaslarını\nbelirlemek, [203] l) Bakan tarafından\nverilen diğer görevleri yapmak. Havacılık ve Uzay\nTeknolojileri Genel Müdürlüğü MADDE 484 - (Mülga:RG-13/12/2018-30624-C.K.-23/11\nmd.) Altyapı Yatırımları\nGenel Müdürlüğü MADDE 485 - (1) Altyapı Yatırımları\nGenel Müdürlüğünün görev ve yetkileri şunlardır: [204] a) Devletçe yaptırılacak\ndemiryolları, lojistik köy, merkez veya üsler, limanlar, barınaklar, kıyı\nyapıları, hava meydanlarının plan ve projelerini hazırlamak veya hazırlatmak ve\nonaylamak, b) (a) bendinde\nbelirtilen ulaştırma altyapılarının inşaatını yapmak ve/veya yaptırmak, yapımı\ntamamlananları ilgili kuruluşlara devretmek, c) (a) bendinde\nbelirtilen ulaştırma altyapıları ile sanayi siteleri, fabrikalar, rafineriler,\nendüstriyel tesisler, organize sanayi bölgeleri, endüstri bölgeleri, teknoloji\ngeliştirme bölgeleri, maden ocakları, sanayi kuruluşları ve benzeri tesislerin\ndemiryolları ile bağlantısını sağlamak üzere iltisak hatlarını yapmak ve/veya\nyaptırmak gerekli görülmesi hâlinde karayolu bağlantılarını tesis etmek ve/veya\nettirmek, ç) Kamu kurum ve/veya\nkuruluşları, özel sektör ve/veya tüzel kişiler tarafından tamamlanan veya devam\nedenler de dâhil olmak üzere (a), (b) ve (c) bentlerinde belirtilen ulaştırma\naltyapılarının inşaatı ve işletmesinin sağlanması amacıyla Kamu-Özel İşbirliği\n(KÖİ) modelleri geliştirerek esaslarını belirlemek, proje bazında gerekli\ngörüldüğü hâllerde özel sektör gerçek ve tüzel kişilerle müzakerelerde bulunmak,\nkatkı payları belirlemek, taahhüt vermek ve almak, kiralamak, kiraya vermek,\nişletmek, işlettirmek, garantiler almak ve vermek, özel sektörün katılımını\nsağlamak, ortaklık tesis etmek, d) Kamu kurum ve\nkuruluşları, belediyeler, il özel idareleri, gerçek ve tüzel kişilerce\nyaptırılacak (a) bendinde yazılı ulaştırma altyapılarının proje ve\nşartnamelerini incelemek veya incelettirmek ve onaylamak, e) Kamu kurum ve\nkuruluşları, belediyeler, il özel idarelerinin teleferik, finiküler, monoray,\nmetro ve şehir içi raylı ulaşım sistemi kurma taleplerini değerlendirmek ve\nuygun olanlarını Cumhurbaşkanının iznine sunmak, f) Kamu kurum ve\nkuruluşları, belediyeler ve il özel idareleri tarafından yaptırılacak\nteleferik, finiküler, monoray, metro ve şehir içi raylı ulaşım sistemlerinin\nproje ve şartnamelerini incelemek veya incelettirmek ve onaylamak, g) (a) bendinde yazılı\nulaştırma altyapıları ile teleferik, finiküler, monoray, metro ve şehir içi\nraylı ulaşım sistemlerinin standartlarını ve bunlarla ilgili birim fiyatları\nbelirlemek, ğ) Cumhurbaşkanınca\nyapımının üstlenilmesine karar verilen teleferik, finiküler, monoray, metro ve\nşehir içi raylı ulaşım sistemleri ve bunlarla ilgili tesislerin ilgili\nkuruluşlarla işbirliği yaparak plan, proje ve programlarını hazırlamak,\nhazırlatmak, incelemek, incelettirmek ve bunları yapmak veya yaptırmak, h) Deniz altından ulaşımı\nve haberleşmeyi sağlayıcı altyapı projelerini yapım ve işletim modelleri de\ngeliştirerek planlamak, bu altyapılarla ilgili proje ve şartnameleri hazırlamak,\nhazırlatmak, incelemek, incelettirmek ve onaylamak, yapmak veya yaptırmak,\nyapımı tamamlananları ilgili kuruluşlara devretmek ve işletme esaslarını\nbelirlemek, ı) Denizleri, gölleri,\nnehirleri birbirine bağlayarak suyolu işlevi görecek kanal ve benzeri altyapı\nprojelerini yapım ve işletim modelleri de geliştirerek planlamak, bu\naltyapılarla ilgili proje ve şartnameleri hazırlamak, hazırlatmak, incelemek,\nincelettirmek ve onaylamak, yapmak veya yaptırmak, yapımı tamamlananları ilgili\nkuruluşlara devretmek ve işletme esaslarını belirlemek, i) (Ek:\nRG-24/7/2018-30488 - CK-14/26 md.) 474 üncü maddenin birinci fıkrasının (a)\nbendi ile bu fıkranın (ı) bendinde yazılı projelerin ileri teknoloji veya\nyüksek maddi kaynak gerektirmesi halinde 8/6/1994 tarihli ve 3996 sayılı Bazı\nYatırım ve Hizmetlerin Yap-İşlet-Devret Modeli Çerçevesinde Yaptırılması\nHakkında Kanun kapsamı da dahil yap-işlet-devret modeli çerçevesinde sermaye\nşirketlerinin veya yabancı şirketlerin görevlendirilmesi suretiyle yapılmasını\nsağlamak, j) Denetim yapmak veya\nyaptırmak amacıyla gerekli her türlü fiziki ve teknik altyapı ve tesisleri\nkurmak, kurdurmak, işletmek, işlettirmek ve bunları denetlemek, k) Bakan tarafından\nverilen diğer görevleri yapmak. Avrupa Birliği ve Dış\nİlişkiler Genel Müdürlüğü MADDE\n486 - (1) Avrupa Birliği ve Dış İlişkiler Genel Müdürlüğünün görev ve\nyetkileri şunlardır: a) Türkiye’nin ulaştırma,\ndenizcilik, haberleşme, posta teknolojileriyle ilgili çok taraflı uluslararası\nanlaşmalara, sözleşmelere ve kuruluşlara katılmasına dair görüş hazırlamak, [205] b) Çevre, enerji, sera\ngazları ve iklim değişikliği konularında ulusal ve uluslararası kuruluş,\nplatform, oluşum ve benzeri yapıların çalışmalarını izlemek, değerlendirmek,\ngerektiğinde bu çalışmalara katılarak Bakanlığı temsil etmek ve bu çalışmaların\nsonuçlarını Bakanlık ilgili hizmet birimleri ve kuruluşlarına bildirmek ve\ngereğini takip etmek, c) Bakanlık hizmet\nbirimleri ve kuruluşlarının yabancı ülkeler ve uluslararası kuruluşlarla ilgili\nolarak yapacağı çalışmalar, toplantılar, ziyaretler ve benzeri faaliyetlerin\nyürütülmesine yardım etmek, gerekli koordinasyonu sağlamak, ç) Bakanlık makamının\nyabancı ülkeler, uluslararası kuruluşlar veya bunların mensubu olan kişilerle\nilgili olarak yapacağı çalışmalar, toplantılar, ziyaretler ve benzeri\nfaaliyetler için gerekli her türlü protokol işlerini ve programı hazırlamak,\ntakip etmek ve yürütmek, d) Bakanlık hizmet\nbirimleri ve kuruluşlarının Avrupa Birliği ve Avrupa Birliğine uyum\nçalışmalarıyla ilgili olarak yapacağı çalışmalar, toplantılar, ziyaretler ve\nbenzeri faaliyetlerin yürütülmesine yardım etmek ve gerekli koordinasyonu\nsağlamak, e) Avrupa Birliği\nmüktesebatı, uluslararası anlaşmalar ve ilgili diğer mevzuat çerçevesinde;\nulaştırma operasyonel programını hazırlamak, ulaştırma operasyonel programı\nçerçevesinde desteklenecek yatırım ve faaliyetlere ilişkin projelerin seçimini,\nihalesini ve sözleşmesini yapmak, yürütmek, kontrol ve izlemelerini\ngerçekleştirmek, gerçekleşen projelerin ödemelerini yapmak ve ilgili kurum ve kuruluşlara\nyürütülen proje ve faaliyetlerle ilgili bilgi, belge ve raporları vermek, f) Bakan tarafından\nverilen diğer görevleri yapmak. Hukuk Hizmetleri Genel\nMüdürlüğü MADDE 486/A-\n(Ek:RG-10/1/2019-30651-CK-27/100 md.) (1) Hukuk Hizmetleri\nGenel Müdürlüğünün görev ve yetkileri şunlardır: a) 26/9/2011 tarihli ve\n659 sayılı Kanun Hükmünde Kararname hükümlerine göre hukuk birimlerine verilen\ngörevleri yapmak, b) Bakan tarafından\nverilen diğer görevleri yapmak. Personel\nGenel Müdürlüğü MADDE 486/B - (Ek:RG-17/1/2020-31011-CK-56/9 md.) (1) Personel Genel\nMüdürlüğünün görev ve yetkileri şunlardır: a) Bakanlığın personel\npolitikası ve planlaması ile insan kaynakları sisteminin geliştirilmesi ve\nperformans ölçütlerinin oluşturulması konusunda çalışmalar yapmak ve bu\nçalışmaları Bakanlık teşkilatı ile bağlı, ilgili ve ilişkili kuruluşları\nkoordine ederek uygulamak, b) Personelin atama,\nnakil, terfi, emeklilik ve benzeri özlük iş ve işlemlerini yürütmek, c) Bakanlığın eğitim\nplanını hazırlamak,  uygulamak ve değerlendirmek; eğitim faaliyetleri ile\nilgili dokümantasyon, yayım ve arşiv hizmetlerini yürütmek, ç) Bakan tarafından\nverilen diğer görevleri yapmak. Rehberlik ve Teftiş\nBaşkanlığı [206] MADDE 487 - (1) Rehberlik ve Teftiş\nBaşkanlığının görev ve yetkileri şunlardır: 124 a) Bakanlığın görev,\nhizmet ve amaçlarını daha iyi gerçekleştirmesi ile mevzuata, stratejik plan ve\nprogramlara uygun çalışmasını temin etmeye yönelik teklif hazırlamak, b) Bakanlık ile Bakanlık\nkuruluşlarının her türlü faaliyet, iş ve işlemleriyle ilgili olarak inceleme ve\nsoruşturma işlerini yürütmek, c) Bakan tarafından\nbelirlenen konularda araştırma ve incelemeler yapmak, ç) Bakan tarafından\nverilen diğer görevleri yapmak. (2) Başkanlıkta 375\nsayılı Kanun Hükmünde Kararnamenin ek 24 üncü maddesi uyarınca müfettiş ve\nmüfettiş yardımcısı istihdam edilebilir. Strateji Geliştirme\nBaşkanlığı MADDE 488 - (1) Strateji Geliştirme Başkanlığının görev ve yetkileri şunlardır: a) 10/12/2003 tarihli ve 5018 sayılı Kamu Malî Yönetimi\nve Kontrol Kanunu, 22/12/2005 tarihli ve 5436 sayılı Kamu Mali Yönetimi ve\nKontrol Kanunu ile Bazı Kanun ve Kanun Hükmünde Kararnamelerde Değişiklik\nYapılması Hakkında Kanunun 15 inci maddesi, Cumhurbaşkanlığı kararnameleri ve\ndiğer mevzuatla strateji geliştirme ve malî hizmetler birimlerine verilen\ngörevleri yapmak, b) Engellilerin ulaştırma\nve haberleşme altyapılarını kolay kullanabilmeleri ve bu hizmetlerden yeterli\nseviyede yararlanabilmeleri için Bakanlık ilgili hizmet birimleri ve\nkuruluşlarıyla ortak çalışmalar yapmak ve koordinasyonu sağlamak, c) Bakanlık\nkuruluşlarının ilgili mevzuat uyarınca onaylanması gereken hizmet ücret\ntarifelerine ilişkin iş ve işlemleri yapmak, ç) Bakanlık\nkuruluşlarının uyguladıkları ücret tarifeleriyle ilgili istatistikleri toplamak,\nincelemek ve hizmetin niteliğine ve ülkenin ekonomik şartlarına göre uyumlu ve\ntamamlayıcı bir ücret sisteminin kurulmasına yönelik olarak Bakanlık ilgili\nhizmet birimleri ve kuruluşlarıyla ortak çalışmalar yapmak, d) Bakan tarafından\nverilen diğer görevleri yapmak. Ulaştırma, Denizcilik\nve Haberleşme Araştırmaları Merkezi Başkanlığı MADDE 489 - (1) Ulaştırma, Denizcilik ve\nHaberleşme Araştırmaları Merkezi Başkanlığı-nın görev ve yetkileri, Bakanlık ve\nBakanlık kuruluşlarının görev ve hizmet alanlarıyla ilgili ve sınırlı olmak\nüzere, şunlardır: a) Bakanlık ilgili hizmet\nbirimleri ve kuruluşlarıyla işbirliği içerisinde araştırma ve geliştirme\nfaaliyeti yapmak ve bu amaçla program hazırlamak ve uygulamak, b) Bakanlık ilgili hizmet\nbirimleri ve kuruluşlarıyla işbirliği içerisinde yerli, yabancı ve\nulus-lararası araştırma ve geliştirme kuruluşlarına araştırma ve geliştirme\nfaaliyeti yaptırmak ve bu amaçla program hazırlamak ve uygulamak, c) Bakanlık ilgili hizmet\nbirimleri ve kuruluşlarıyla işbirliği içerisinde yerli, yabancı ve\nulus-lararası üniversitelere araştırma ve geliştirme faaliyeti yaptırmak ve bu\namaçla program hazırlamak ve uygulamak, ç) Yerli, yabancı ve\nuluslararası araştırma ve geliştirme kuruluşlarıyla uzman değişimini de içeren\nteknik ve bilimsel işbirliği protokolleri yapmak ve uygulamak, d) Yerli, yabancı ve\nuluslararası eğitim ve düşünce kuruluşlarıyla uzman değişimini de içe-ren\nteknik ve bilimsel işbirliği protokolleri yapmak ve uygulamak, e) Politika ve strateji\nbelirlenmesine yönelik araştırmalar yapmak, yaptırmak ve veri tabanları\noluşturmak, f) Hizmet sunumunda\nyenilikçiliği esas alan projeler yapmak veya yaptırmak, g) Gerektiğinde konuyla\nilgili yerli ve yabancı kişi ve kuruluş temsilcilerinin katılımına açık olarak Bakanlık ve kuruluşları personeline mesleki,\nteknik ve bilimsel eğitim vermek veya verdir-mek, ğ) Gerektiğinde konuyla\nilgili üçüncü kişilerin de katılımına açık olarak yerli ve yabancı kişi ve\nkuruluşlardan Bakanlık ve kuruluşlarının personeli için mesleki, teknik ve bilimsel\neğitim hizmeti almak ve bu amaçla program hazırlamak ve uygulamak, h) Bakanlıkça yürürlüğe\nkonulan düzenlemelerin ilgili sektör ve piyasa ile genel ekonomiye etkilerini\nölçmeye yönelik araştırma yapmak veya yaptırmak, ı) Ülkemiz tecrübelerinin\nbaşta komşu ülkeler olmak üzere, işbirliği içinde olunan gelişmek-te olan\nülkelere aktarılmasına yönelik program hazırlamak ve uygulamak, i) Komşu ve gelişmekte\nolan ülkelerin gelişme çabalarına yardımcı olmak amacıyla bu ülke-lere yönelik\neğitim, teknik yardım ve işbirliği programları hazırlamak ve uygulamak, j) Her türlü memnuniyet\naraştırması, kamuoyu araştırması yapmak, yaptırmak ve sonuçlarını ilgili\nbirimlerle paylaşarak gereğini takip etmek, k) Bakan tarafından\nverilen diğer görevleri yapmak. Ulaşım Emniyeti İnceleme\nMerkezi Başkanlığı MADDE 489/A-\n(Ek:RG-10/1/2019-30651-CK-27/101 md.) (1) Ulaşım Emniyeti\nİnceleme Merkezi Başkanlığının görev ve yetkileri şunlardır: a) Ulaştırma türlerinde\nmeydana gelen ve ulaştırma emniyet düzenlemeleri ile emniyet yönetimi bakımından\nbelirgin bir etkiye sahip kaza veya olayları araştırmak, incelemek ve ulaşım\nemniyetinin iyileştirilmesine yönelik rapor hazırlamak, incelenen ve karara\nbağlanan raporu Bakana ve Cumhurbaşkanlığı Güvenlik ve Dış Politikalar Kuruluna\nsunmak. b) İncelemesi yapılan\nkaza veya olaylara ilişkin raporları gerektiğinde taraflara, ilgili ulusal ve\nuluslararası kurum ve kuruluşlara göndermek. c) Kaza veya olay\nbölgesinde gerekli incelemelerin tekemmül etmesine kadar, delilleri muhafaza\netmekle yükümlü mülki idare amirliği ile koordinasyon halinde olmak. ç) (İptal bent:\nAnayasa Mahkemesinin 28/12/2023 Tarihli ve E: 2019/30, K: 2023/227 Sayılı\nKararı ile.) d) Uluslararası\ngelişmeleri takip etmek, ilgili uluslararası kuruluşlara üye olmak, katkı veya\nkatılma paylarını ödemek, üyesi olunan uluslararası kuruluşlarca yayımlanan\nkural ve standartların uygulanmasını temin etmek. e) Bakan tarafından\nverilen diğer görevleri yapmak. (2) İncelemesi yapılan\nkaza veya olaylara ilişkin raporlar, Başkanlık bünyesinde oluşturulacak\nDeğerlendirme Heyeti tarafından karara bağlanır. Merkez Başkanı aynı zamanda\nDeğerlendirme Heyetinin de başkanıdır. (3) Başkan dâhil en fazla\nyedi kişiden müteşekkil Değerlendirme Heyeti üyeleri Bakan Oluru ile üç\nyıllığına görevlendirilir. Görev süresi dolan üyelerin görev süresi Bakan Oluru\nile uzatılabilir. (4) Değerlendirme Heyeti\nüyelerinin hangi hizmet birimi, kuruluş, kurum, üniversite, sivil toplum örgütü\ntemsilcileri veya alanında uzman ve yetkin kişilerden oluşacağı, sahip olmaları\ngereken özellikler ile Başkanlığın ve Değerlendirme Heyetinin çalışma usul ve\nesasları Bakanlık tarafından çıkarılacak yönetmelik ile düzenlenir. (5) Araştırma ve\nincelemenin tek amacı benzer kaza veya olayların önlenmesine yönelik olup\nraporların içeriğinde idari, hukuki ya da cezai sorumluluk tespiti yer almaz. (6) (İptal fıkra: Anayasa\nMahkemesinin 28/12/2023 Tarihli ve E: 2019/30, K: 2023/227 Sayılı Kararı ile.) (7) İhtiyaç duyulması\nhalinde, özel uzmanlık veya teknik bilgiyi gerektiren kaza araştırma ve\nincelemelerinde bilirkişi görevlendirilebilir. Bilirkişi görevlendirilmesine\nilişkin usul ve esaslar Bakanlıkça belirlenir. (8) Başkanlık tarafından\nyapılacak harcamalar Bakanlık Döner Sermaye İşletmesi bütçesine konulan\nödenekten karşılanır. Başkanlık, çalışmalarıyla ilgili konularda ihtiyaç\noluşması halinde araştırma, inceleme ve danışmanlık hizmetleriyle sınırlı olmak\nüzere Bakanlık Döner Sermaye İşletmesi vasıtasıyla hizmet alımı yapabilir. (9) (Mülga:RG-4/10/2024-32682-C.K.-164/2\nmd.) (10) (Mülga:RG-4/10/2024-32682-C.K.-164/2\nmd.) (11) Mevzuatta, Kaza\nAraştırma ve İnceleme Kuruluna yapılan atıflar Ulaşım Emniyeti İnceleme Merkezi\nBaşkanlığına yapılmış sayılır. Döner Sermaye İşletme\nDairesi Başkanlığı MADDE 490 - (1) Döner Sermaye İşletme\nDairesi Başkanlığının görev ve yetkileri şunlardır: a) Döner Sermaye\nİşletmesini idari ve mali yönden yönetmek, b) Gerçek ve kamu kurum\nve kuruluşları dahil tüzel kişilere; Bakanlıkça verilecek her türlü yetki\nbelgesi, işletme ruhsatı, çalışma ruhsatı, lisans, imtiyaz hakkı belgesi,\ntahsis belgesi, tescil belgesi, izin belgesi, emniyet belgesi, taşıt belge ve\nkartları, geçiş belgeleri, yola elverişlilik sertifikası, denize elverişlilik\nsertifikası, gürültü sertifikası, her türlü mesleki yeterlik belgesi ve benzeri\nbelgelerin basım işlerini yapmak veya yaptırmak, bunları ilgililere vermek\nüzere hizmet birimlerine dağıtmak ve ücretlerini tahsil etmek, c) Bakanlık hizmet\nbirimlerince ücretli olarak verilecek her türlü teknik test, kontrol, rapor ve\nbenzeri hizmetler, araştırma ve geliştirme hizmetleri, denizdibi tarama\nhizmetleri, her türlü gemi sürvey ve denetim hizmetleri, deniz emniyetine\nyönelik acil müdahale hizmetleri, müşavirlik hizmetleri ile mesleki ve teknik\neğitim, kurs, seminer ve benzeri hizmetlerin ücretlerini tahsil etmek, [207] ç) 10/7/2003 tarihli ve\n4925 sayılı Karayolu Taşıma Kanununun 33 üncü maddesinde belirtilen görevleri\nyapmak, d) Bakanlığın görev\nalanına giren hizmetlerin yerine getirilmesi için gerektiğinde kiralama yapmak,\nmal ve hizmet satın almak, e) Bakan tarafından\nverilen diğer görevleri yapmak, (2) Döner sermaye\nişletmesinin gelirleri; a) Birinci fıkrada\nsayılan faaliyetlerden elde edilen gelirlerden, b) (İptal bent:Anayasa\nMahkemesinin 26/10/2023 tarihli ve E.:2018/118; K.:2023/180 sayılı Kararı ile) c) Bağış, yardım ve diğer\ngelirlerden, oluşur. (3) Kılavuzluk ve\nrömorkörcülük hizmeti vermekte olan kamu kurumu ve özel kuruluşlarca elde\nedilen gayrisafi hasılattan yatırılacak pay, en geç hizmetin verildiği ayı\ntakip eden ayın onbeşine kadar Bakanlık döner sermaye işletmesi muhasebe birimi\nhesaplarına yatırılır. Yatırılan miktarın %50’si takip eden ayın beşine kadar\ngenel bütçeye gelir kaydedilmek üzere Bakanlık merkez muhasebe birimine\naktarılır. (Ek cümle:RG-7/4/2022-31802-CK-98/10 md.) Kılavuzluk veya\nrömorkörcülük hizmetinden, Bakanlığın belirlediği tarifeden daha düşük bir\nücret alınması veya ücret alınmaması hâlinde dahi kamuya ödenecek pay, tarife\nüzerinden hesaplanarak ödenir. (İptal cümle:Anayasa Mahkemesinin 26/10/2023\ntarihli ve E.:2018/118; K.:2023/180 sayılı Kararı ile) [208] (4) Bakan; Bakanlıkça\nbelirlenen usul ve esaslar dâhilinde, söz konusu gelirlerden; a) Savaş, iç savaş,\nterör, kargaşa ve benzeri olağanüstü koşullara sahip ülkelerde uluslararası\ntaşıma yaparken saldırıya uğrayıp hayatını kaybeden şoför ve beraberindeki Türk\nvatandaşlarının varislerine 40.000 Türk lirasına kadar, b) Bakanlık Döner Sermaye\nİşletmesinin mali imkânları ölçüsünde olmak üzere; 1) Ticari yolcu ve eşya\ntaşımalarında kullanılan otobüs, minibüs, kamyonet, traktör, kamyon, tanker ve\nçekicilerden yaşları ilgili mevzuatın getirdiği yaş sınırının üzerinde olanları\ndevir almaya, devir alınan taşıtların sahiplerine, 2) Karayolu yatırım\nprojelerine, 3) (Değişik:RG-7/4/2022-31802-CK-98/10\nmd.) Millî Gemi Sicili veya Türk Uluslararası Gemi Siciline kayıtlı ticari\ngemi, deniz ve içsu araçlarından cins ve nitelikleri Bakanlıkça belirlenenlerin\nhurdaya ayrılmasını desteklemek amacıyla yerlerine asgari %35 yerli katkı\noranıyla Türkiye’de inşa edilmek, asgari beş yıl Türk Bayraklı işletilmek ve\ninşasının üç yıl içinde tamamlanmaması veya inşasını müteakip beş yıldan önce\nsatılması hâlinde genel hükümler uyarınca tahsil edilmesi şartlarıyla, yeni\ngemilerin finansmanında kullanılmak üzere, sadece fosil yakıt kullanan gemiler\niçin hurda bedelinin birbuçuk katını, LNG ve hibrit sistemler de dahil olmak\nüzere alternatif çevre dostu bir enerji kaynağı kullanan yeni gemiler için\nhurda bedelinin ikibuçuk katını aşmamak kaydıyla nakdi, 4) (Ek:RG-13/5/2020-31126-CK-61/1\nmd.) (Değişik:RG-7/4/2022-31802-CK-98/10 md.) Kombine taşımacılık\nfaaliyetlerinin geliştirilmesi amacıyla bu faaliyetlerde kullanılan karayolu,\ndemiryolu, denizyolu taşıtlarının sahiplerine, Döner Sermaye İşletmesi yıllık\ngelirlerinin %7’sini geçmemek üzere, 5) (Ek:RG-7/4/2022-31802-CK-98/10\nmd.) Kabotaj hattında veya içsularda sefer yapan, ana sevk sisteminin\nenerji kaynağını fosil yakıttan alternatif çevre dostu bir enerji kaynağına\ndönüştürecek cins ve nitelikleri Bakanlıkça belirlenen ticari gemi, deniz ve\niçsu yolu araçlarının sahiplerine, dönüşüm maliyetinin %25’ine kadar, 6) (Ek:RG-7/4/2022-31802-CK-98/10\nmd.) 3/3/2005 tarihli ve 5312 sayılı Deniz Çevresinin Petrol ve Diğer\nZararlı Maddelerle Kirlenmesinde Acil Durumlarda Müdahale ve Zararların Tazmini\nEsaslarına Dair Kanun hükümleri kapsamında denizde kirliliğe müdahale için acil\nolarak ihtiyaç duyulabilecek hizmet alımına ilişkin, ödeme yaptırmaya\nyetkilidir . (5) Döner Sermaye\nİşletmesi, devir alınan dördüncü fıkranın (b) bendinin (1) numaralı alt\nbendinde yer alan taşıtları yurt içi ve yurtdışındaki gerçek ve/veya tüzel\nkişilere satış, hibe, devir ve benzeri yöntemlerle değerlendirebilir. Bu\nişlemlerden elde edilen gelirler Döner Sermaye İşletmesine gelir kaydedilir. (6) Döner sermaye\nişletmesine tahsis olunan sermaye ihtiyaç duyulması halinde Cumhurbaşkanı\ntarafından artırılabilir. (7) Döner Sermaye\nİşletmesinin diğer görevleri, gelirleri, giderleri, işleyişi, denetimi ile\ndiğer hususlar Hazine ve Maliye Bakanlığının uygun görüşü üzerine Bakanlıkça\nyürürlüğe konulan yönetmelikle belirlenir. Personel ve Eğitim\nDairesi Başkanlığı MADDE 491 – (Mülga:RG-17/1/2020-31011-CK-56/10\nmd.) Bilgi İşlem Dairesi\nBaşkanlığı MADDE 492 - (1) Bilgi İşlem Dairesi\nBaşkanlığının görev ve yetkileri şunlardır: a) Bilgi teknolojileri,\nbilişim, bilgi işlem ve bilgi güvenliğiyle ilgili her türlü yatırım, iş, işlem\nve hizmetleri yapmak veya yaptırmak, b) Bakan tarafından\nverilen diğer görevleri yapmak. Destek Hizmetleri\nDairesi Başkanlığı MADDE 493 - (1) Destek Hizmetleri\nDairesi Başkanlığının görev ve yetkileri şunlardır: a) 5018 sayılı Kanun\nçerçevesinde; kiralama ve satın alma işlerini yürütmek, temizlik, aydınlatma,\nısıtma, bakım, onarım, taşıma ve benzeri hizmetleri yapmak veya yaptırmak, b) Genel evrak ve sosyal\nhizmetleri düzenlemek ve yürütmek, c) Hizmet birimlerinin\ntalep etmesi halinde; bunların faaliyet ve yürüttüğü projelerle ilgili olarak\nkamuoyu ve toplumu bilgilendirmeye yönelik yazılı ve görsel belge basmak veya\nbastırmak, yurtiçi tanıtım toplantıları, tören ve benzeri çalışmalar yapmak\nveya yaptırmak, ç) Bakan tarafından\nverilen diğer görevleri yapmak. Hukuk\nMüşavirliği MADDE\n494 – (Mülga:RG-10/1/2019-30651-CK-27/102 md.) Basın ve Halkla\nİlişkiler Müşavirliği MADDE 495 - (1) Basın ve Halkla\nİlişkiler Müşavirliğinin görev ve yetkileri şunlardır: a) Basın ve halkla\nilişkilerle ilgili faaliyetleri hazırlamak, koordine etmek ve yürütmek, b) 9/10/2003 tarihli ve\n4982 sayılı Bilgi Edinme Hakkı Kanununa göre yapılacak bilgi edinme\nbaşvurularını etkin, süratli ve doğru bir şekilde sonuçlandırmak üzere gerekli\ntedbirleri almak, c) Bakanlık makamının\nyurtiçindeki her türlü tören, konuşma, basın açıklaması, protokol ve benzeri\nişlerini düzenlemek ve yürütmek, ç) Bakan tarafından\nverilen diğer görevleri yapmak. Özel Kalem Müdürlüğü MADDE 496 - (1) Özel Kalem Müdürlüğünün\ngörev ve yetkileri şunlardır: a) Bakanın resmi ve özel\nyazışmalarını yürütmek, b) Bakanın kabul, davet,\nkarşılama, ağırlama, uğurlama, milli ve dini bayramlarla ilgili hizmetlerini\ndüzenlemek, yürütmek ve ilgili hizmet birimleri ve kuruluşlarla koordine etmek, c) Bakan tarafından\nverilen diğer görevleri yapmak. Ortak görevler ve\nhükümler MADDE 497 - (1) Bakanlık hizmet birimleri\nsorumluluk alanlarıyla ilgili olarak gerektiğinde aşağıdaki görevleri de yerine\ngetirirler: a) Yürütülen\nfaaliyetlerin çevreye uyumlu olmasını ve gelişmesini sağlamak, b) Uluslararası mevzuatı\ntakip etmek ve bunların gerektirmesi halinde mevzuat uyumu çalışması yapmak, c) Verilecek yetki\nbelgeleri ile diğer belge ve hizmetlerin ücret, süre, kapsam ve şekillerini\nbelirlemek, ç) Gerekli idari\ndüzenlemeleri hazırlamak, d) Denetim yapmak veya\nyaptırmak amacıyla gerekli her türlü fiziki ve teknik altyapı ve tesisleri\nkurmak, kurdurmak, işletmek, işlettirmek ve bunları denetlemek. Taşra\nteşkilatı MADDE\n498 - (1) Bakanlık, taşra teşkilatı kurmaya yetkilidir. (2)\nBu bölüme ekli I sayılı cetvelde yer alan kuruluşlar Bakanlığın taşra\nteşkilatında yer alan kuruluşlardır. (3) (Ek:RG-7/4/2022-31802-CK-98/11\nmd.) (Mülga:RG-4/10/2024-32682-C.K.-164/2 md.) Yurtdışı\nteşkilatı MADDE\n499 - (1) Bakanlık yurtdışı teşkilatı kurmaya yetkilidir. Çalışma grupları MADDE 500 - (1) Bakanlık, görev alanına giren\nkonularla ilgili olarak çalışmalarda bulunmak üzere diğer bakanlıklar, kamu\nkurum ve kuruluşları, meslek odaları, sivil toplum kuruluşları, özel sektör\ntemsilcileri ve konuyla ilgili uzmanların katılımıyla çalışma grupları\noluşturabilir. Kadrolar MADDE 501 - (1) Kadroların tespiti,\nihdası, kullanımı ve iptali ile kadrolara ilişkin diğer hususlar, Genel Kadro\nve Usulü Hakkında Cumhurbaşkanlığı Kararnamesi hükümlerine göre düzenlenir. Uzman istihdamı MADDE 502 - (1) Bakanlıkta 657 sayılı\nKanunun ek 41 inci maddesi uyarınca merkez teşkilatında Ulaştırma ve Haberleşme\nUzmanı, Ulaştırma ve Haberleşme Uzman Yardımcısı; merkez ve taşra teşkilatında\nise Denizcilik Uzmanı ve Denizcilik Uzman Yardımcısı istihdam edilebilir. [209] Geçiş hükümleri GEÇİCİ MADDE 1-\n(Ek:RG-7/4/2022-31802-CK-98/12 md.) (1) Bu maddenin yürürlüğe\ngirdiği tarihte Denetim Hizmetleri Başkanı kadrosunda bulunan personel\nRehberlik ve Teftiş Başkanı kadrosuna başkaca bir işleme gerek kalmaksızın\natanmış sayılır. (2) Bu maddenin yürürlüğe\ngirdiği tarihte bölge liman başkanlıklarının kurulduğu merkezlerde Liman\nBaşkanı ve Liman Başkan Yardımcısı kadrosunda bulunanlar ile bağlı liman\nbaşkanlıklarında Liman Başkan Yardımcısı kadrosunda bulunanların görevleri\nbaşka bir işleme gerek kalmaksızın sona erer. (3) Mevzuatta bu\nCumhurbaşkanlığı Kararnamesi ile kaldırılan birimlere ve bunların\nyöneticilerine yapılan atıflar, kaldırılan birimlerin görevlerini devralan\nbirimlere ve yöneticilerine yapılmış sayılır. (1) SAYILI CETVEL BAKANLIK TAŞRA TEŞKİLATI BÖLGE\n  MÜDÜRLÜKLERİ Adı Bölge Merkezi Bağlı İller I. Bölge Müdürlüğü İstanbul Edirne, Kırklareli, Kocaeli, Tekirdağ II. Bölge Müdürlüğü Ankara Aksaray, Çankırı, Eskişehir,\n  Kayseri, Kırıkkale, Kırşehir, Konya, Nevşehir III. Bölge Müdürlüğü İzmir Aydın, Denizli, Manisa, Muğla, Uşak IV. Bölge Müdürlüğü Bursa Balıkesir, Bilecik, Çanakkale,\n  Kütahya, Yalova V. Bölge Müdürlüğü Adana Hatay, Karaman, Mersin, Niğde VI. Bölge Müdürlüğü Antalya Afyon, Burdur, Isparta VII. Bölge Müdürlüğü Gaziantep Adıyaman, Kahramanmaraş, Kilis,\n  Osmaniye, Şanlıurfa VIII. Bölge Müdürlüğü Diyarbakır Batman, Bitlis, Elazığ, Hakkari,\n  Mardin, Siirt, Şırnak, Van IX. Bölge Müdürlüğü Samsun Amasya, Çorum, Ordu, Sinop X. Bölge Müdürlüğü Erzurum Ağrı, Ardahan, Bayburt, Bingöl,\n  Erzincan, Iğdır, Kars, Muş, Tunceli XI. Bölge Müdürlüğü Trabzon Artvin, Giresun, Gümüşhane, Rize XII. Bölge Müdürlüğü Sivas Malatya, Tokat, Yozgat XIII. Bölge Müdürlüğü Bolu Bartın, Düzce, Karabük, Kastamonu,\n  Sakarya, Zonguldak BÖLGE LİMAN BAŞKANLIKLARI (Ek:RG-7/4/2022-31802-CK-98/13 md.) SIRA NO ADI MERKEZİ BAĞLI LİMAN BAŞKANLIKLARI 1 Aliağa Bölge Liman Başkanlığı Aliağa Ayvalık, Dikili 2 Ambarlı Bölge Liman Başkanlığı Ambarlı Silivri 3 Antalya Bölge Liman Başkanlığı Antalya Alanya, Finike, Kaş, Kemer, Manavgat 4 Bandırma Bölge Liman Başkanlığı Bandırma Erdek, Marmara Adası 5 Bodrum Bölge Liman Başkanlığı Bodrum Güllük 6 Ceyhan Bölge Liman Başkanlığı Ceyhan Karataş 7 Çanakkale Bölge Liman Başkanlığı Çanakkale Bozcaada, Edremit, Gökçeada, Karabiga 8 Gemlik Bölge Liman Başkanlığı Gemlik Mudanya 9 İskenderun Bölge Liman Başkanlığı İskenderun 10 İstanbul Bölge Liman Başkanlığı İstanbul Fırat, İğneada, Şile, Tatvan 11 İzmir Bölge Liman Başkanlığı İzmir Çeşme, Foça, Kuşadası 12 Karadeniz Ereğli Bölge Liman Başkanlığı Karadeniz Ereğli Karasu 13 Kocaeli Bölge Liman Başkanlığı Kocaeli Kefken 14 Marmaris Bölge Liman Başkanlığı Marmaris Datça, Fethiye, Göcek 15 Mersin Bölge Liman Başkanlığı Mersin Anamur, Taşucu 16 Samsun Bölge Liman Başkanlığı Samsun Ayancık, Fatsa, Gerze, İnebolu, Ordu,\n  Sinop, Ünye 17 Tekirdağ Bölge Liman Başkanlığı Tekirdağ Enez 18 Trabzon Bölge Liman Başkanlığı Trabzon Giresun, Görele, Hopa, Pazar, Rize,\n  Sürmene, Tirebolu, Vakfıkebir 19 Tuzla Bölge Liman Başkanlığı Tuzla 20 Yalova Bölge Liman Başkanlığı Yalova 21 Zonguldak Bölge Liman Başkanlığı Zonguldak Amasra, Bartın, Cide ULUSAL\n  DENİZ EMNİYETİ BAŞKANLIĞI (Ek:RG-7/4/2022-31802-CK-98/13 md.) SIRA NO ADI MERKEZİ 1 Ulusal Deniz Emniyeti Başkanlığı Tekirdağ DENİZDİBİ TARAMA BAŞMÜHENDİSLİKLERİ Sırası Merkezi Adı 1 İstanbul İstanbul Denizdibi Tarama\n  Başmühendisliği 2 İzmir İzmir Denizdibi Tarama\n  Başmühendisliği 3 Samsun Samsun Denizdibi Tarama\n  Başmühendisliği LİMAN BAŞKANLIKLARI (Mülga:RG-7/4/2022-31802-CK-98/13\n  md.) ONSEKİZİNCİ BÖLÜM Ortak\nHükümler Bakanlar MADDE 503 -\n(1) Bakan, bakanlık kuruluşunun en üst amiri olup, bakanlık icraatından\nve emri altındakilerin faaliyet ve işlemlerinden sorumlu, bakanlık merkez,\ntaşra ve yurtdışı teşkilatı ile bağlı, ilgili ve ilişkili kuruluşların\nfaaliyetlerini, işlemlerini ve hesaplarını denetlemekle görevli ve yetkilidir. (2)\nBakanlar, kamu kaynaklarının etkili, ekonomik ve verimli kullanımı amacıyla,\nbakanlık hizmetlerini mevzuata, Cumhurbaşkanının genel siyasetine,\nCumhurbaşkanı karar ve talimatlarına, kalkınma planlarına ve yıllık programlara\nuygun olarak yürütmekle, bakanlığın faaliyet alanına giren konularda diğer\nbakanlıklarla işbirliği ve koordinasyonu sağlamakla görevli ve Cumhurbaşkanına\nkarşı sorumludur. (3) (Ek:RG-28/12/2018-30639-C.K.-24/1 md.) (İptal fıkra: Anayasa Mahkemesinin\n29/12/2022 Tarihli ve E: 2019/12, K: 2022/164 Sayılı Kararı ile.) Bakan Yardımcıları MADDE 504 -\n(1) Bakan Yardımcıları, bakanın emrinde ve onun yardımcısı olup bakanlık\nhizmetlerini bakan adına ve bakanın direktif ve emirleri yönünde, bakanlığın amaç\nve politikalarına, kalkınma planlarına ve yıllık programlara, stratejik plan ve\nperformans hedefleri ile hizmet gereklerine, mevzuat hükümlerine uygun olarak\ndüzenler ve yürütür. Bu amaçla bakanlık teftiş kurulu hariç bakanlık\nkuruluşlarına gereken emirleri verir ve bunların uygulanmasını gözetir ve\nsağlar. (2) Bakan Yardımcıları yukarıda belirtilen hizmetlerin\nyürütülmesinden Bakana karşı sorumludur. (3)\nBakan yardımcısı kadroları atama işlemi yapıldığı anda herhangi bir işleme\ngerek kalmaksızın ihdas edilerek Genel Kadro ve Usulü Hakkında Cumhurbaşkanlığı\nKararnamesinin ilgili bölümlerine eklenmiş sayılır. (4) (Ek: RG-13/9/2018-30534 - CK-17/1 md.) (İptal birinci cümle: Anayasa Mahkemesinin\n29/12/2022 Tarihli ve E: 2018/149, K: 2022/163 Sayılı Kararı ile.) (Ek\ncümle:RG-28/12/2018-30639-C.K.-24/2 md.) (İptal cümle: Anayasa\nMahkemesinin 29/12/2022 Tarihli ve E: 2019/12, K: 2022/164 Sayılı Kararı ile.) Bakan Müşavirliği MADDE 505 -\n(1) Bakanlıklarda sayısı onbeşi geçmemek üzere Bakan Müşaviri istihdam edilebilir. (Ek cümle: RG-15/7/2018-30479 - CK-4/799 md.) Bakan Müşavirlerinin\nkadroları atama işlemi gerçekleşince hiçbir işleme gerek kalmaksızın ihdas\nedilmiş ve ilgili bakanlığa ait kadro cetvelinin ilgili bölümüne eklenmiş\nsayılır. Yetki devri MADDE 506 - (1) Bakan ve her kademedeki Bakanlık yöneticileri sınırlarını açıkça belirtmek\nve yazılı olmak kaydıyla, yetkilerinden bir kısmını alt kademelere\ndevredebilir. Yetki devri, uygun araçlarla ilgililere duyurulur. Koordinasyon ve işbirliği MADDE 507 -\n(1) Bakanlık, hizmet ve görevleriyle ilgili konularda, diğer bakanlıkların ve\nkamu kurum ve kuruluşlarının uyacakları esasları mevzuata uygun olarak\nbelirlemekle, kaynak israfını önleyecek ve koordinasyonu sağlayacak tedbirleri\nalmakla görevli ve yetkilidir. (2)\nBakanlık, diğer bakanlıkların hizmet alanına giren konulara ilişkin\nfaaliyetlerinde, ilgili bakanlıklara danışmak ve gerekli işbirliği ve\nkoordinasyonu sağlamaktan sorumludur. Düzenleme görev ve yetkisi MADDE 508 - (1) Bakanlık görev, yetki ve sorumluluk alanına giren konularda idari\ndüzenlemeler yapabilir. Bakanlıkların temel kuruluşları ve hiyerarşik kademeler MADDE\n509 - (1) Bakanlıklar, merkez teşkilatı ile\nihtiyaca göre kurulan taşra ve yurtdışı teşkilatından ve bağlı, ilgili ve ilişkili\nkuruluşlardan meydana gelir. (2) Bakanlık\nmerkez teşkilatı, bakanlığın sorumlu olduğu hizmetlerin yürütülmesi, bu\nhizmetlerle ilgili amaç ve politika tayini, planlama, kaynakları düzenleme ve\nsağlama, koordinasyon, gözetim ve takip, idareyi geliştirme ve denetim gibi\ngörevleri yerine getirmek üzere gerekli birimlerden meydana gelir. (3) Bakanlığın\nkuruluş amaçlarını gerçekleştirmek ve yürütmekte oldukları hizmetleri\nvatandaşlara sunmakla görevli bakanlık taşra teşkilatı, ihtiyaca göre aşağıdaki\nkuruluşların tamamından veya birkaçından meydana\ngelecek şekilde düzenlenir. a)\nİl valisine bağlı il kuruluşları, b)\nKaymakama bağlı ilçe kuruluşları, c) Doğrudan merkeze bağlı\ntaşra kuruluşları. (4) Bakanlık merkez,\ntaşra teşkilatları ile bağlı ve ilgili kuruluşların hiyerarşik kademeleri; hizmetin özelliklerinden kaynaklanan farklılıklar\ndikkate alınmak kaydıyla aşağıdaki şekilde düzenlenir. a) Bakanlık merkez\nteşkilatında: 1) Bakan Yardımcılığı, 2) Bakan Yardımcılığına\nbağlı Genel Müdürlük, Kurul Başkanlığı veya Daire Başkanlığı, 3) Genel Müdürlük veya\nKurul Başkanlığına bağlı Daire Başkanlığı, b) Bağlı kuruluşlarda: 1) Genel Müdürlük, 2) Daire Başkanlığı, 3) İhtiyaca göre\nkurulacak Şube Müdürlüğü, c) Taşra teşkilatı bölge\nkuruluşlarında: 1) Bölge Müdürlüğü, 2) Şube Müdürlüğü veya Başmühendislik, 3) Şeflik veya Mühendislik, ç) Taşra teşkilatı il kuruluşlarında: 1) Vali, 2) İl Müdürlüğü, 3) Şube Müdürlüğü, 4) Şeflik, d) Taşra teşkilatı ilçe kuruluşlarında: 1) Kaymakam, 2) İlçe Müdürlüğü, 3) İhtiyaç bulunan ilçelerde Şube\nMüdürlüğü, 4) Şeflik. Yurtdışı teşkilatı MADDE 510 - (1) Yurtdışı Teşkilatı; kamu kurum ve kuruluşlarının\nyurtdışında devamlı veya geçici görev yapan, dış temsilcilik niteliği taşıyan\nveya taşımayan bütün kuruluşlarıdır. (2) Dış temsilcilik; diplomatik\ntemsilciliklerle konsolosluklardır. (3) Diplomatik temsilcilik;\nbüyükelçilik, daimi temsilcilik, temsilcilik, elçilik, ortaelçilik,\nbüyükelçilik ve elçilik büroları ve daimi maslahatgüzarlıklarıdır. (4) Konsolosluk; başkonsolosluk,\nkonsolosluk, muavin konsolosluk, konsolosluk ajanlığı ve büyükelçilik\nkonsolosluk şubeleri ile fahri başkonsolosluk ve fahri konsolosluklardır. (5) İhtisas birimleri; dış\ntemsilciliklerin bünyesinde çalışan ve Dışişleri Bakanlığı dışındaki kamu kurum\nve kuruluşlarına mensup memur ve diğer görevlilerden meydana gelen birimlerdir. (6) Dış temsilcilik niteliği\ntaşımayan yurtdışı teşkilatı; kamu kurum ve kuruluşlarının dış temsilcilik veya\nihtisas birimi niteliğini taşımayan yurtdışı teşkilatıdır. (7) Misyon şefi; diplomatik\ntemsilciliklerin, büyükelçi, daimi temsilci, temsilci, elçi, ortaelçi,\nmaslahatgüzar unvanlarından birini taşıyan en üst yöneticisidir. (8) Konsolosluk şefi;\nkonsoloslukların, başkonsolos, konsolos, muavin konsolos, konsolosluk ajanı,\nfahri başkonsolos, fahri konsolos unvanlarından birini taşıyan en üst\nyöneticisidir. Geçici yurtdışı\nteşkilatı MADDE 510/A-\n(Ek:RG-10/1/2019-30651-CK-27/103 md.) (1) Geçici özel\ndiplomatik temsilcilikler, geçici ihtisas birimleri ve dış temsilcilik niteliği\ntaşımayan geçici yurtdışı teşkilatı kurulması ile yabancı bir ülkede\nTürkiye’nin menfaatlerini koruyan bir devletin\no ülkedeki temsilciliğinde geçici olarak temsilci görevlendirilmesi\nCumhurbaşkanı kararı ile olur. (2) Geçici yurtdışı\nteşkilatı, görev veya hizmet süresi bitince kaldırılır. (3) Geçici yurtdışı\nteşkilatının görev veya hizmet sürelerinin uzatılması birinci fıkrada\nbelirtilen usule tabidi r. Yurtdışı teşkilatı\nkurulma usulü MADDE 510/B-\n(Ek:RG-10/1/2019-30651-CK-27/103 md.) (1) Yurtdışı teşkilatı\nkurulurken niteliği, kurulacağı yer, görevleri, yer itibarıyla görev alanı,\nbağlı veya ilgili olacağı misyon, konsolosluk şefliği ve geçici olanların\nsüresi, Cumhurbaşkanı kararında belirtilir. Dış Temsilciliklerin görevleri MADDE 511 - (1) Yurtdışı teşkilatından; a) Elçilik niteliğindeki dış\ntemsilciliklerin görevleri şunlardır: 1)\nKuruldukları veya akredite edildikleri Devlet nezdinde Türkiye Cumhuriyetini\ntemsil etmek, 2) Türkiye Cumhuriyetinin ve\nvatandaşlarının, hak ve menfaatlerini korumak ve takip etmek, 3) Nezdinde bulundukları veya akredite\nedildikleri Devletlerin hükümetleri ve ilgili kuruluşları ile gerekli temas ve\ngörüşmeleri yapmak, 4)\nGörevleri ile ilgili bilgileri toplamak, değerlendirmek ve sonuçları ile\nbirlikte merkeze iletmek, 5) Türkiye Cumhuriyeti ile nezdinde\nbulundukları veya akredite edildikleri Devlet arasında dostluk ilişkileri\nkurulmasına ve siyasi, askeri, ekonomik, kültürel, ilmi ve diğer alanlardaki\nilişkilerin geliştirilmesine çalışmak, 6) Cumhurbaşkanı, Cumhurbaşkanı\nyardımcıları, Dışişleri Bakanlığı ve ilgili bakanlıklar tarafından verilecek\ndiğer görevleri yerine getirmek. b) Daimi temsilciliklerin ve\ntemsilciliklerin görevleri şunlardır: 1) Milletlerarası kuruluşlarda Türkiye\nCumhuriyetini temsil etmek, Devletin menfaatlerini korumak ve takip etmek, 2) Bu kuruluşlar ile temas ve görüşmeler\nyapmak, kuruluşlardaki gelişme ve eğilimler hakkında bilgi toplamak,\ndeğerlendirmek ve sonuçları ile birlikte merkeze iletmek, 3) Kuruluşlar ile Türkiye Cumhuriyeti\narasındaki münasebetleri geliştirmek, 4) Cumhurbaşkanı, Cumhurbaşkanı\nyardımcıları, Dışişleri Bakanlığı ve ilgili bakanlıklar tarafından verilen\ndiğer görevleri yerine getirmek, c) Konsolosluklar, bulundukları ülkelerde\nTürkiye Cumhuriyetinin ve vatandaşlarının hak ve menfaatlerini korurlar ve\nbunlarla ilgili idari, ticari ve hukuki işlemleri yürütürler. ç) İhtisas birimleri, kendi alanlarındaki\ngörevlerle, bağlı oldukları kamu kurum ve kuruluşları misyon ve konsolosluk\nşeflerince kendilerine verilen görevleri yerine getirirler. d) Dış temsilcilik\nniteliğini taşımayan yurtdışı teşkilatı; kuruluş amaçlarına uygun olarak, bağlı\noldukları kurum ve kuruluşlarca verilen görevleri yaparlar. Dış Temsilciliklerdeki memur ve\ndiğer görevliler MADDE 512 - (1) Diplomatik\ntemsilciliklerdeki memur ve diğer görevliler aşağıda gösterilen unvan veya\nnitelikleri taşıyan personelden meydana gelir: a) Dışişleri Bakanlığına mensup\ndiplomatik statüye haiz büyükelçi, daimi temsilci, daimi temsilci yardımcısı,\ntemsilci, elçi, ortaelçi, maslahatgüzar, elçi müsteşar, birinci müsteşar,\nmüsteşar, hukuk müşaviri, başkatip, ikinci katip, üçüncü katip, ataşe ve ataşe\nyardımcıları, b) Diğer kamu kurum ve kuruluşlarına\nmensup diplomatik statüye haiz daimi temsilci yardımcısı, müşavir, müşavir\nyardımcısı, ataşe ve ataşe yardımcıları, c) Diplomatik statüye haiz olmayan idari\nteknik ve hizmetli personel. (2) Konsolosluktaki memur ve diğer\ngörevliler aşağıda gösterilen unvan veya nitelikleri taşıyan personelden\nmeydana gelir. a) Konsolosluk memuru statüsündeki başkonsolos,\nbaşkonsolos yardımcısı, konsolos, muavin konsolos, konsolosluk ajanı, ataşeler, b) Diğer kamu kurum ve kuruluşlarına\nmensup konsolosluk memuru statüsündeki ataşeler ve ataşe yardımcıları, c) Konsolosluk memuru\nstatüsünde olmayan idari, teknik ve hizmetli personel. Dış Temsilcilik niteliği taşımayan\nyurtdışı teşkilatındaki memur ve diğer görevliler MADDE 513 - (1) Dış\ntemsilcilik niteliği taşımayan yurtdışı teşkilatının memur ve diğer\ngörevlileri, kadrolarında gösterilen unvanları taşıyan memurlarla diğer\ngörevlilerden meydana gelir. Yurtdışı görevlere atanacaklarda\naranacak nitelikler MADDE 514 - (1) Yurtdışı\nteşkilatında bir göreve atanacak memurların gerekli ve yeterli mesleki bilgi,\nyabancı dil bilgisi ve temsil yeteneğine sahip olmaları gereklidir. (2) Bu nitelikler ve bunların tespiti ile\nilgili hususlar Cumhurbaşkanlığınca yürürlüğe konulacak yönetmelikle\ndüzenlenir. Yurtdışı teşkilatı arasındaki\nilişkiler MADDE 515 - (1) Misyon ve\nkonsolosluk şefleri kendilerine bağlı olarak kurulan yurtdışı teşkilatındaki\nmemur ve diğer görevlilerin amiridir; bu sıfatla söz konusu memur ve diğer\ngörevliler üzerinde amirin sahip bulunduğu bütün yetkileri kullanırlar. (2) Misyon ve konsolosluk şefleri, dış\ntemsilcilik niteliği taşımayan yurtdışı teşkilatı üzerinde aşağıdaki yetkilere\nsahiptir: a) Bu teşkilatın teftiş veya\ndenetlemelerini yetkili makam ve mercilerden ister, denetler veya\ndenetlettirebilir. b) Bu teşkilatın yöneticilerinden bilgi\nve görüş ister. c) İhtiyaç duyulması halinde, bu teşkilatın\nyöneticilerini toplantıya çağırır. İhtisas birimleri ve dış temsilcilik\nniteliği taşımayan yurtdışı teşkilatının yöneticileri MADDE 516 - (1) Bir dış\ntemsilcilik bünyesinde aynı kamu kurum veya kuruluşuna bağlı birden fazla\ngörevli bulunması halinde, bunlardan hangisinin ihtisas biriminin yöneticisi\nolacağı ilgili kamu kurum veya kuruluşunca belirlenir. (2) Bir kamu kurum ve\nkuruluşunun aynı coğrafi görev alanı içinde dış temsilcilik niteliği taşımayan\nbirden fazla yurtdışı teşkilatı bulunması halinde, bunlardan birisi, ilgili\noldukları misyon veya konsolosluk şefine muhatap olacak şekilde\ngörevlendirilir. Misyon ve konsolosluk şefliklerine\nvekalet MADDE 517 - (1) Bir misyon veya konsolosluk\nşefinin görevinden geçici veya sürekli olarak ayrılması halinde misyon veya\nkonsolosluk şefliğine Dışişleri Bakanlığınca belirlenecek bir görevli vekalet\neder. Yurtdışı teşkilatında protokolle\nilgili esaslar MADDE 518 - (1) Diplomatik temsilciliklerde\ndiplomatik statüyü; konsolosluklarda konsolosluk memuru statüsünü haiz personel\nile ilgili protokol esasları Dışişleri Bakanlığınca hazırlanacak bir\nyönetmelikle düzenlenir. Yurtdışı teşkilatı ile merkez\narasındaki yazışmalar MADDE 519 - (1) Yurtdışı teşkilatı\nile merkez arasındaki yazışmalarda aşağıdaki esaslar uygulanır: a) Bir misyon veya konsolosluk şefine\nbağlı yurtdışı teşkilatı ile merkez arasındaki yazışmalar, ilgili misyon veya\nkonsolosluk şefi aracılığı ile yapılır. Askeri ataşeler ile özel görevlilere\ndair düzenlemeler saklıdır. b) Dışişleri Bakanlığına doğrudan bağlı\nbulunan dış temsilciliklerin misyon ve konsolosluk şefleri, ihtisas\nbirimlerinin kendileri aracılığı ile gönderecekleri yazıları, ilgili kamu kurum\nveya kuruluşlarına intikal ettirirler. Ancak, bunlardan gerekli gördüklerinin\nbir örneğini Dışişleri Bakanlığına da gönderebilirler. c) Dış temsilcilik niteliği taşımayan\nyurtdışı teşkilatı merkezde bağlı bulundukları kamu kurum ve kuruluşları ile\ndoğrudan yazışabilirler. Ancak bunlar, irtibatlı olduğu misyon ve konsolosluk\nşeflerini ilgilendiren yazıların birer suretini kendilerine göndermek veya\nvermekle yükümlüdürler. ç) Yurtdışı teşkilatı ile\nmerkez arasındaki haberleşme ve yazışmalara ilişkin diğer hususlar\nCumhurbaşkanlığınca hazırlanacak bir yönetmelikle düzenlenir. Bütçe türü MADDE 520 - (1) Bakanlıklar 10/12/2013 tarihli\nve 5018 sayılı Kamu Malî Yönetimi ve Kontrol Kanununun eki (I) sayılı cetvelde\nyer alır. ONDOKUZUNCU BÖLÜM İdari Kurul,\nKonsey ve Komisyonlar Amaç\nve kapsam MADDE\n521- (1) Bu Bölümün amacı, çeşitli kanunlarla görev verilmiş olan\nMalvarlığının Dondurulmasını Değerlendirme Komisyonu, Kültür Varlıklarını\nKoruma Yüksek Kurulu, Ekonomik İşler Olağanüstü Hal Koordinasyon Kurulu,\n4/6/1985 tarihli ve 3213 sayılı Maden Kanununun 7 nci maddesinde belirtilen\nKurul, İthalatta Haksız Rekabeti Değerlendirme Kurulu, Bireysel Emeklilik\nDanışma Kurulu, Asgari Ücret Tespit Komisyonu, 4/12/2003 tarihli ve 5015 sayılı\nPetrol Piyasası Kanununun 16 ncı maddesinde belirtilen Komisyon, Toptancı Hal\nKonseyi, Göç Kurulu, Afet ve Acil Durum Kurulu ile Uluslararası İşgücü Danışma\nKurulunun kuruluşunu düzenlemektir. [210] [211] [212] Kurulların\noluşumu MADDE\n522- (1) 521 inci maddede adı geçen kurulların oluşumu aşağıdaki şekildedir; [213] [214] [215] [216] a)\nMalvarlığının Dondurulmasını Değerlendirme Komisyonu; Hazine ve Maliye Bakanlığı\nMali Suçları Araştırma Kurulu Başkanının başkanlığında, Cumhurbaşkanlığından\ngörevlendirilecek bir üye, Millî İstihbarat Teşkilâtından görevlendirilecek bir\nüye, Adalet Bakanlığı Ceza İşleri Genel Müdürü, Dışişleri Bakanlığı Araştırma ve\nGüvenlik İşleri Genel Müdürü , Hazine ve Maliye Bakanlığı Finansal\nPiyasalar ve Kambiyo Genel Müdürü ve İçişleri Bakanlığı Strateji\nGeliştirme Başkanından oluşur. [217] [218] b)\nKültür Varlıklarını Koruma Yüksek Kurulu; Kültür ve Turizm Bakanlığı Bakan\nYardımcısının Başkanlığında, Kültür ve Turizm Bakanınca Bakanlıktan\ngörevlendirilecek üç üye, Cumhurbaşkanınca Cumhurbaşkanlığından\ngörevlendirilecek bir üye, Çevre, Şehircilik ve İklim Değişikliği Bakanlığının\nilgili genel müdürü, Orman Genel Müdürü veya yardımcısı, Vakıflar Genel Müdürü\nveya yardımcısı, Koruma bölge kurulları üyelerinden Kültür ve Turizm\nBakanlığınca seçilecek altı üye, Maden ve Petrol İşleri Genel Müdürü veya\nyardımcısı, Doğa Koruma ve Milli Parklar Genel Müdürü veya yardımcısından\noluşur. Bakan, gerekli gördüğü takdirde Kurula başkanlık eder, ancak oy\nkullanmaz. c)\nEkonomik İşler Olağanüstü Hal Koordinasyon Kurulu; Cumhurbaşkanının\nbaşkanlığında, Cumhurbaşkanınca belirlenen Bakanlardan oluşur. ç) 3213 sayılı Kanunun 7\nnci maddesinde belirtilen Kurul; Kurul, Cumhurbaşkanınca görevlendirilecek\nBakanın başkanlığında Enerji ve Tabii Kaynaklar Bakanı, diğer yatırımcı kurum\nya da kuruluşun bağlı olduğu bakan/bakanlar ve yatırım kararına onay veren\nkurumun ilgili olduğu bakan olmak üzere asgari üç kişiden oluşur. Ancak,\nyatırımcı kuruluşun Cumhurbaşkanınca görevlendirilmiş olan Bakanlığa veya\nEnerji ve Tabii Kaynaklar Bakanlığına bağlı, ilgili veya ilişkili bir kurum ve\nkatılımcı sayısının üçün altında olması halinde, Sanayi ve Teknoloji Bakanı\nKurula katılır. Kurul, Enerji ve Tabii Kaynaklar Bakanı veya ilgili taraf\nbakanlardan herhangi birinin daveti üzerine toplanır ve kararlarını üye\ntamsayısının salt çoğunluğuyla alır. Kurul tarafından alınan karar, kamu yararı\nkararı yerine geçer. Kurulun sekretaryası, Maden ve Petrol İşleri Genel\nMüdürlüğü tarafından yürütülür. d) İthalatta Haksız\nRekabeti Değerlendirme Kurulu; İthalat Genel Müdürünün veya görevlendireceği\ngenel müdür yardımcısının başkanlığında, Türkiye Odalar ve Borsalar Birliğinin\nve Türkiye Ziraat Odaları Birliğinin birer temsilcisi, Ticaret Bakanlığı\ntarafından belirlenecek ilgili kamu kurum ve kuruluşlarının temsilcileri ile\nİthalat Genel Müdürlüğünün ilgili daire başkanından oluşur. Kurul, gerekirse,\nüniversitelerden ve diğer kurum ve kuruluşlardan bilgi alabilir. e) Bireysel Emeklilik\nDanışma Kurulu; Hazine ve Maliye bakan yardımcısının başkanlığında, Hazine ve\nMaliye Bakanınca belirlenecek kamu kurum ve kuruluşlarından görevlendirilecek\nen az genel müdür düzeyinde birer temsilciden oluşur. Kurulu en az üç ayda bir\nHazine ve Maliye Bakanlığınca önerilen tarih ve gündemle toplanır. f)\nAsgari Ücret Tespit Komisyonu; Çalışma ve Sosyal Güvenlik Bakanlığının tespit\nedeceği üyelerden birinin başkanlığında Çalışma ve Sosyal Güvenlik Bakanlığı\nÇalışma Genel Müdürü veya yardımcısı, İş Sağlığı ve Güvenliği Genel Müdürü veya\nyardımcısı, Türkiye İstatistik Kurumu temsilcisi, Hazine ve Maliye Bakanlığı\ntemsilcisi, Ticaret Bakanlığı temsilcisi ile bünyesinde en çok işçiyi\nbulunduran en üst işçi kuruluşundan değişik işkolları için seçecekleri beş,\nbünyesinde en çok işvereni bulunduran işveren kuruluşundan değişik işkolları\niçin seçeceği beş temsilciden kurulur. Asgari Ücret Tespit Komisyonu en az on\nüyesinin katılmasıyla toplanır. Kurul, üye oylarının çoğunluğu ile karar verir.\nOyların eşitliği halinde, Başkanın bulunduğu taraf çoğunluğu sağlamış sayılır. g) 5015 sayılı Kanunun 16\nncı maddesinde belirtilen Komisyon; Enerji ve Tabiî Kaynaklar Bakanlığı bakan\nyardımcısının başkanlığında, Millî Savunma Bakanlığı, İçişleri Bakanlığı,\nHazine ve Maliye Bakanlığı, Dışişleri Bakanlığı, Maden ve Petrol İşleri Genel\nMüdürlüğü ve Enerji Piyasası Düzenleme Kurumu temsilcilerinden oluşur.\nKomisyonca alınan kararların uygulanması ile sekretarya işleri Enerji ve Tabii\nKaynaklar Bakanlığı tarafından yürütülür. Komisyonun kararlarına karşı\nyürütülecek hukukî işlemlerde muhatap Enerji ve Tabii Kaynaklar Bakanlığıdır. [219] ğ) Toptancı Hal Konseyi;\nTicaret Bakanlığı bakan yardımcısının başkanlığında, Ticaret, İçişleri, Hazine\nve Maliye ile Tarım ve Orman bakanlıklarının en az genel müdür seviyesindeki\ntemsilcileri ile Türkiye İstatistik Kurumu, Türk Akreditasyon Kurumu, Türkiye\nOdalar ve Borsalar Birliği, Türkiye Esnaf ve Sanatkârları Konfederasyonu,\nTürkiye Ziraat Odaları Birliği, Türkiye Belediyeler Birliği, komisyoncu ve/veya\ntüccar derneklerinin mensup olduğu en fazla üyeye sahip federasyon ve tüketici\nderneklerinin mensup olduğu en fazla üyeye sahip federasyon ile en fazla üyeye\nsahip üretici örgütünün yetkili temsilcilerinden oluşur. h) (Ek: RG-13/9/2018-30534\n- CK-17/1 md.) Göç Kurulu; Türkiye’nin yabancılarla ilgili göç\nstratejilerini belirlemek, koordinasyonunu ve uygulanmasını takip etmekle\ngörevli olup İçişleri Bakanının başkanlığında, İçişleri Bakanlığınca\nbelirlenecek bakanlık ve kurum ve kuruluşların temsilcilerinden oluşur. Kurul,\nİçişleri Bakanının çağrısı üzerine toplanır. ı) (Ek:RG-18/9/2020-31248-C.K.-67/4 md.) Afet ve Acil Durum Kurulu;\nyaşanabilecek afet ve acil durumlara yönelik risk faktörlerini belirleyerek\nöncesinde yapılması gereken koruyucu ve önleyici faaliyetler ile afet ve acil\ndurum sonrasında yapılması gereken çalışmalar hakkında öneriler sunmak ve\nkurumlara rehberlik yapmak, afet ve acil durumlara ilişkin politika ve öncelik\ntekliflerini belirlemek amacıyla, İçişleri Bakanının başkanlığında, Aile ve Sosyal Hizmetler Bakanlığı, Çevre,\nŞehircilik ve İklim Değişikliği Bakanlığı, Enerji ve Tabii Kaynaklar Bakanlığı,\nHazine ve Maliye Bakanlığı, Sağlık Bakanlığı, Tarım ve Orman Bakanlığı ile\nUlaştırma ve Altyapı Bakanlığının ilgili bakan yardımcıları, Afet ve Acil Durum\nYönetimi Başkanı ve Türkiye Kızılay Derneği ile Boğaziçi Üniversitesi Kandilli\nRasathanesi ve Deprem Araştırma Enstitüsü temsilcilerinden oluşur. Kurul\ntoplantılarına, İçişleri Bakanı tarafından gerekli görülmesi halinde diğer\nbakanlık, kamu kurum ve kuruluşu, üniversite ve sivil toplum kuruluşlarının\ntemsilcileri ve konu ile ilgili uzmanlar çağrılabilir. Kurul, yılda iki kez\ntoplanır. Ayrıca ihtiyaç halinde Kurul, İçişleri Bakanının çağrısı üzerine olağanüstü\ntoplanabilir. Kurulun sekretaryasını Afet ve Acil Durum Yönetimi Başkanlığı\nyürütür. [220] i) (Ek:RG- 6 / 4 /202 4 -32 512 -CK- 158 /37 md.) Uluslararası İşgücü Danışma Kurulu; Türkiye’nin uluslararası işgücü ile ilgili\ntemel stratejilerinin belirlenmesine katkı sağlamak, bu alana ilişkin ulusal ve\nuluslararası gelişmeleri ve uygulamaları izleyerek Türkiye’nin ekonomik, sosyal\nve kültürel ilişkilerine duyarlı sektörel ve bölgesel önceliklerine\nuygun öneriler geliştirmek ve 28/7/2016 tarihli ve 6735 sayılı\nUluslararası İşgücü Kanununda Uluslararası İşgücü Politikası Danışma Kuruluna\nverilen görevleri yürütmekle görevli olup Çalışma ve Sosyal Güvenlik Bakanının\nbaşkanlığında, Çalışma ve Sosyal Güvenlik Bakanlığı, Dışişleri Bakanlığı,\nHazine ve Maliye Bakanlığı, İçişleri Bakanlığı, Kültür ve Turizm Bakanlığı,\nSanayi ve Teknoloji Bakanlığı ve Ticaret Bakanlığının ilgili bakan yardımcıları\nile Strateji ve Bütçe Başkanlığı Başkan Yardımcısı ve Uluslararası İşgücü Genel\nMüdüründen oluşur. Kurul, Çalışma ve Sosyal Güvenlik Bakanlığı bünyesinde\nkurulmuş olup Çalışma ve Sosyal Güvenlik Bakanının çağrısı üzerine toplanır.\nToplantı gündemine göre ilgili kamu kurum ve kuruluşları ile kamu kurumu\nniteliğindeki meslek kuruluşu temsilcileri Kurula davet\nedilebilir. Kurulun sekretaryası, Uluslararası İşgücü Genel Müdürlüğü\ntarafından yürütülür. Kurulların görevleri MADDE 523- (1) Kurullar, ilgili kanunlarla\nkendilerine verilen görevlerin yanı sıra, Cumhurbaşkanınca verilen görevleri de\nyerine getirir. YİRMİNCİ BÖLÜM Bakanlıklara Bağlı, İlgili ve İlişkili Kuruluşlar MADDE 524 – (1) Bakanlıklara bağlı, ilgili\nve ilişkili kurum ve kuruluşlar kendi kanunları ve Cumhurbaşkanlığı\nKararnamelerindeki hükümlere tabidir. YEDİNCİ\nKISIM YATIRIM VE FİNANS OFİSİ [221] BİRİNCİ BÖLÜM [222] Kuruluş ve Tanımlar Kuruluş [223] MADDE\n525 – (1)\nCumhurbaşkanlığı Kararnamesinin bu kısmında; verilen görevleri yerine getirmek\nüzere Cumhurbaşkanlığına bağlı, özel bütçeli, kamu tüzel kişiliğini haiz, idarî\nve malî özerkliğe sahip, Yatırım ve Finans Ofisi kurulmuştur. (2) (Ek:RG-24/10/2019-30928-CK-48/7\nmd.) Yatırım ve Finans Ofisinin merkezi Ankara’dadır. Yatırım ve Finans\nOfisi gerekli görmesi halinde yurtiçinde ve yurtdışında çalışma bürosu\naçabilir. Tanımlar MADDE 526 – (1) Bu Kısımda geçen; [224] a)\nBaşkan: Yatırım ve Finans Ofisinin Başkanını, b)\nBaşkanlık: Yatırım ve Finans Ofisinin Başkanlığını, c) (Ek:RG-24/10/2019-30928-CK-48/8\nmd.) (Mülga:RG-28/3/2025-32855-CK-183/11 md.) ifade eder. İKİNCİ BÖLÜM [225] Dijital Dönüşüm Ofisi Dijital\nDönüşüm Ofisinin görevleri MADDE\n527- (Başlığı ile Birlikte Değişik:RG-24/10/2019-30928-CK-48/9 md.)\n(Mülga:RG-28/3/2025-32855-CK-183/12 md.) Kamu Dijital Dönüşüm Lideri MADDE 527/A- (Ek:RG-24/10/2019-30928-CK-48/9 md.) (Mülga:RG-28/3/2025-32855-CK-183/12\nmd.) Dijital Dönüşüm Ofisinin hizmet birimleri ve görevleri MADDE 527/B - (Ek:RG-24/10/2019-30928-CK-48/9 md.) (Mülga:RG-28/3/2025-32855-CK-183/12\nmd.) ÜÇÜNCÜ BÖLÜM [226] Finans Ofisi Finans Ofisinin görevleri MADDE 527/C - (Ek:RG-24/10/2019-30928-CK-48/9 md.) (Mülga:RG-28/3/2025-32855-CK-183/12\nmd.) Finans Ofisinin hizmet birimleri ve görevleri MADDE 527/Ç- (Ek:RG-24/10/2019-30928-CK-48/9 md.) (Mülga:RG-28/3/2025-32855-CK-183/12\nmd.) DÖRDÜNCÜ BÖLÜM [227] İnsan Kaynakları Ofisi İnsan Kaynakları Ofisinin görevleri MADDE 527/D - (Ek:RG-24/10/2019-30928-CK-48/9 md.) (Mülga:RG-28/3/2025-32855-CK-183/12\nmd.) İnsan Kaynakları Ofisinin hizmet birimleri ve görevleri MADDE 527/E- (Ek:RG-24/10/2019-30928-CK-48/9 md.) (Mülga:RG-28/3/2025-32855-CK-183/12\nmd.) BEŞİNCİ BÖLÜM [228] Görevler ve Hizmet Birimleri [229] Yatırım ve Finans Ofisinin görevleri [230] MADDE 527/F - (Ek:RG-24/10/2019-30928-CK-48/9 md.) (1) Yatırım ve Finans Ofisinin görevleri şunlardır: a) Ülkenin ekonomik kalkınmasında ihtiyaç duyulan yatırımların\nartırılması için Türkiye’de yatırım yapılmasını özendirmeye yönelik çalışmalar\nyapmak. b) Kamu kurum ve kuruluşları ve özel sektör kuruluşlarınca yürütülen\nuluslararası düzeydeki yatırım ortamı tanıtım faaliyetleri kapsamında kurum ve\nkuruluşlar arasında koordinasyon sağlamak. c) Yatırımcıların karşılaşabilecekleri engel ve sorunları tespit ederek\nsorunların çözümü konusunda ilgili merciler nezdinde girişimde bulunmak. ç) Türkiye’de yatırımların artırılmasına katkı sağlayacak her türlü bilgi\nve veriyi oluşturmak veya ilgili kurum ve kuruluşlardan toplamak, güncellemek\nve dağıtmak, ulusal ve uluslararası kuruluşlarla bu konuda işbirliği yapmak. d) Yatırım ortamının iyileştirilmesine ilişkin reform sürecine katkı\nsağlamak, bu kapsamda öneriler geliştirmek. e) Bakanlık, kamu kurum ve kuruluşlarından yatırımlara ilişkin herhangi\nbir başvuru almaya yetkili olanlara yatırımcı tarafından yapılabilecek\nbaşvuruları Cumhurbaşkanı tarafından çıkarılacak yönetmelik çerçevesinde almak\nve alınan başvuruyu yatırımcı adına ilgili bakanlık, kamu kurum ve kuruluşlarına\niletmek. f) Görev alanına giren konularda ulusal ve uluslararası kongre, seminer\nve benzeri toplantılara teknik ve maddi katkı sağlamak, desteklemek, düzenlemek\nve bunlara katılmak. g) Ulusal düzeyde yatırım destek ve tanıtım stratejisini belirlemek ve\nuygulanmasını takip etmek. ğ) Yatırımlara ilişkin izin ve onay işlemlerinin tamamlanmasında destek\nsağlamak üzere ilgili kurum ve kuruluşlar nezdinde bu işlemleri takip etmek. h) (Ek:RG-28/3/2025-32855-CK-183/14 md.) Ulusal ve uluslararası bankacılık\nve finans sektörünü izlemek ve analizler yaparak raporlamak. ı) (Ek:RG-28/3/2025-32855-CK-183/14 md.) Türkiye’nin\nfinans piyasaları içindeki konumunu raporlamak. i) (Ek:RG-28/3/2025-32855-CK-183/14 md.) Finansal kaynakların\nçeşitlendirilmesi ve uluslararası fonların Türkiye’ye gelmesini sağlayıcı\nçalışmalar yapmak. j) Cumhurbaşkanınca verilen diğer görevleri yapmak. Yatırım ve Finans Ofisinin hizmet birimleri ve görevleri [231] MADDE 527/G - (Ek:RG-24/10/2019-30928-CK-48/9 md.) (1) Yatırım ve Finans Ofisinin hizmet birimleri ve görevleri şunlardır: a) İletişim Dairesi Başkanlığı: 1) Ofisin kurumsal iletişim süreçlerini yürütmek. 2) Ofis stratejisi doğrultusunda geleneksel ve dijital tanıtım\nfaaliyetlerini yönetmek. 3) Yurtiçi ve yurtdışındaki tanıtım etkinliklerinin organizasyonu ve\nkoordinasyonunu gerçekleştirmek. 4) Başkan tarafından verilen diğer görevleri yapmak. b) Kamu-Özel Sektör İşbirliği Dairesi Başkanlığı: 1) Kamu-özel sektör işbirliği ile gerçekleştirilen altyapı projeleri ile\nözelleştirme kapsamındaki projelere yönelik Ofisin yürüteceği tanıtım\nfaaliyetlerine katkı sağlamak. 2) Kamu-özel sektör işbirliği projeleri ile özelleştirme programı\nkapsamındaki projeler için destek talebinde bulunan yatırımcıların destek\nsüreçlerini yönetmek. 3) Kamu-özel sektör işbirliğinin geliştirilmesine yönelik öneriler\ngeliştirerek ilgili merciler nezdinde girişimde bulunmak. 4) Başkan tarafından verilen diğer görevleri yapmak. c) Strateji Dairesi Başkanlığı: 1) Ulusal düzeyde yatırım destek ve tanıtım\nstratejisini belirlemek ve uygulanmasını takip etmek. 2) Ofisin tanıtım ve destek faaliyetlerinde izleyeceği stratejileri\nbelirlemek. 3) Ofisin ihtiyaç duyacağı ekonomik analiz faaliyetlerini yürütmek. 4) Ofisin tanıtım faaliyetlerinde kullanılacak içerikleri üretmek. 5) Ofisin destekleyeceği yatırım projeleri ile potansiyel yatırımlar için\ngerekli bilgi ve verileri yönetmek. 6) Yatırım ortamının iyileştirilmesine ilişkin reform sürecine katkı\nsağlamak, bu kapsamda öneriler geliştirmek. 7) Görev alanı kapsamında uluslararası kurum ve kuruluşlarla işbirliği\nyapmak. 8) Başkan tarafından verilen diğer görevleri yapmak. ç) Yatırımcı Hizmetleri Dairesi Başkanlığı: 1) Yatırımcıların yatırım aşamasında ve yatırımlarını yaptıktan sonra\nihtiyaç duyabilecekleri destek hizmetlerini tasarlamak ve yürütmek. 2) Ofis tarafından desteklenen yatırım projelerini ilgili kamu kurum ve\nkuruluşları nezdinde takip etmek. 3) Başkan tarafından verilen diğer görevleri yapmak. d) (Ek:RG-28/3/2025-32855-CK-183/15\nmd.) Finans Dairesi Başkanlığı: 1) F inansal\nsektör verilerini temin etmek ve bu verileri farklı periyotlar için analiz\nederek finansal sektörün genel durumu ile ilgili Cumhurbaşkanına sunulmak üzere\nraporlar hazırlamak. 2) Türkiye’nin finansal yapısı ve uluslararası\nfinansal piyasalardaki konumu ile ilgili analizler yapmak, stratejiler\ngeliştirmek ve finansal yapının geliştirilmesine yönelik çalışmalar yapmak. 3) Yeni finansal araçların sisteme kazandırılması,\nfinansal ürün geliştirilmesi ve çeşitliliğin artırılması yönünde çalışmalar\nyapmak. 4) Finansal teknolojiler alanının geliştirilmesi\nyönünde stratejiler belirlemek, bu stratejiler kapsamında alınan kararların\nilgili kamu kurum ve kuruluşları nezdinde uygulanmasını takip etmek ve\nsonuçlarını Cumhurbaşkanına sunulmak üzere raporlamak. 5) Cumhurbaşkanı tarafından belirlenen politikalar\ndoğrultusunda, katılım finans alanında\nstratejiler geliştirmek, bu\nstratejiler kapsamında alınan kararların ilgili kamu kurum ve kuruluşları\nnezdinde uygulanmasını takip etmek ve sonuçlarını Cumhurbaşkanına sunulmak\nüzere raporlamak. 6) Katılım\nfinansın geliştirilmesi ve katılım finansa yönelik farkındalığın\nartırılması amacıyla kamu kurum ve kuruluşları, özel sektör, üniversiteler ve\nsivil toplum kuruluşları arasında işbirliğini artırmak, bu alanda\nkoordinasyonu sağlamak, ulusal ve uluslararası faaliyetler gerçekleştirmek, bu\ntür faaliyetlerde yer almak ve bu faaliyetleri desteklemek. 7) İstanbul\nFinans Merkezi ile ilgili iş ve işlemleri yürütmek. 8) Başkan tarafından verilen diğer görevleri yapmak. e) Yurtdışı Faaliyetler Dairesi Başkanlığı: 1) Ofis stratejisi doğrultusunda ülkedeki yatırım ortamı ve yatırım\nimkânları hakkında yabancı yatırımcıları bilgilendirici faaliyetlerde bulunmak. 2) (Değişik:RG-28/3/2025-32855-CK-183/15 md.) Ofisin yurtdışı\ntemsilcilikleri ve faaliyetleri ile ilgili iş ve işlemleri yürütmek. 3) (Değişik:RG-28/3/2025-32855-CK-183/15 md.) Ofis ile\nuluslararası kuruluşlar ve diğer ülkelerin ilgili kurumları arasında bilgi\nalışverişi sağlamak, ikili ya da çok taraflı işbirliği faaliyetleri gerçekleştirmek,\nbu kapsamda ilgili mevzuatı çerçevesinde protokoller hazırlamak ve yürütmek. 4) (Ek:RG-28/3/2025-32855-CK-183/15 md.) Uluslararası\nkuruluşların çalışmalarına katılmak, alınan kararların uygulanmasını takip\netmek ve gerekli koordinasyonu sağlamak. 5) (Ek:RG-28/3/2025-32855-CK-183/15 md.) Ofisin görev ve\nsorumluluk alanına giren konulardaki uluslararası anlaşma, sözleşme ve diğer\nhukuki metinlerin imzalanması ve/veya onaylanmasına yönelik süreci ilgili kamu\nkurum ve kuruluşları nezdinde takip etmek. 6) Başkan tarafından verilen diğer görevleri yapmak. f) Yönetim Hizmetleri Dairesi Başkanlığı: 1) Ofisin insan kaynağı politikası ve planlaması konusunda çalışmalar\nyapmak, tekliflerde bulunmak, personel istihdamını sağlamak ve personelin özlük\nişlemlerini yürütmek. 2) Ofis personelinin yetiştirilmesi için gerekli eğitim faaliyetlerini\nyürütmek. 3) Ofisin bilgi teknolojileri altyapısını kurmak, işletmek ve\ngeliştirmek. 4) Ofisin mali işlerle ilgili hizmetlerini yürütmek. 5) Ofisin yapım, satın alma, kiralama, bakım ve onarım, sağlık ile diğer\nidari hizmetlerini yürütmek, taşınır ve taşınmaz kayıtlarını tutmak. 6) Başkan tarafından verilen diğer görevleri yapmak. g) Hukuk Müşavirliği: 1) 26/9/2011 tarihli ve 659 sayılı Kanun Hükmünde Kararname hükümlerine\ngöre hukuk birimlerine verilen görevleri yapmak. 2) Başkan tarafından verilen diğer görevleri yapmak. ALTINCI BÖLÜM [232] Diğer Hükümler [233] Sorumluluk ve\nkoordinasyon MADDE\n528 – (1) Başkan,\nofisin en üst amiri olup ofisin genel yönetim ve temsilinden Cumhurbaşkanına karşı\nsorumludur. (2)\nBaşkan, Cumhurbaşkanı tarafından belirlenen amaç, politika ve stratejilere\nuygun olarak yönetir. (3)\nBaşkan, Ofisin bütçe teklifini hazırlar, belirlenen amaç, politika, strateji ve\nperformans hedef ve ölçütleri doğrultusunda uygulamayı yürütür, izler ve\nraporlar. (4)\nBaşkan, Ofisin yönetim sistemlerini gözden geçirir, kurumsal yapı ile yönetim\nsüreçlerinin etkililiğini gözetir ve yönetimin geliştirilmesini sağlar. (5)\nBaşkan, faaliyet alanına giren konularda kamu kurum ve kuruluşları ve sivil\ntoplum kuruluşları ile işbirliği ve koordinasyonu sağlar. (6) (Değişik:RG-24/10/2019-30928-CK-48/10\nmd.) (…) [234] Başkana yardımcı olmak üzere başkan yardımcısı görevlendirilebilir. (7) (Değişik:RG-24/10/2019-30928-CK-48/10\nmd.) Ofis, görev alanına giren hususlarda tüm kamu kurum ve kuruluşlarını\nkoordine etmek, bakanlıklar, kamu kurum ve kuruluşları, kamu iktisadi\nteşebbüsleri ve kamu kurumu niteliğindeki kuruluşlarla yakın işbirliği içinde\nçalışmak, bunun için gerekli toplantı veya diğer organizasyonları yapmak,\nuluslararası alanda yapılan çalışmalara iştirak etmek ve ülkemizi temsil\netmekle görevli ve yetkilidir. (8)\nOfis (…) [235] ,\ngörevleri ile ilgili olarak ihtiyaç duyduğu konularda araştırma, etüt ve proje\nile uluslararası ikili ve çok taraflı temas ve toplantılar düzenleme ve\nbunlarla ilgili her türlü mal ve hizmetlerin sağlanması gibi işleri yerli ve\nyabancı gerçek ve tüzel kişilere sözleşme veya pazarlık suretiyle yaptırabilir\nve bu konularla ilgili mal ve hizmet satın alabilir. (9)\nBu kapsamdaki faaliyetler ile Başkanlığa teklif edilen projelerin\ndeğerlendirilmesi ve desteklenen projelerin izlenmesine ilişkin hizmet\nalımlarında görev alan kamu görevlileri ve hizmetinden yararlanılacak diğer\nkişiler için ilgili mevzuat hükümleri çerçevesinde yapılacak harcamalar\nBaşkanlık bütçesinden karşılanır. Başkanlıkça desteklenen araştırma-geliştirme\nprojelerinde proje süresi ile sınırlı olmak kaydıyla proje kapsamında görev\nyapan öğretim elemanlarına onaylanan projede belirlenen tutarlar üzerinden ödeme\nyapılabilir. Projede görev yapan ve kamu görevlisi olmayan diğer personele\nonaylanan projede belirlenen tutarlar üzerinden hizmet bedeli ödenebilir. (10) (Ek:RG-24/10/2019-30928-CK-48/10\nmd.) Ofis, görev alanına ilişkin hukuki, idari ve teknik anlamdaki ihtiyaçları\ndeğerlendirmek ve görev alanına giren hususlarda mevzuat önerileri\ngeliştirmekle görevli ve yetkilidir. Personel istihdamı, çalıştırılması ve görevlendirme MADDE 529 – (1)\nOfiste, 21/6/2006 tarihli ve 5523 sayılı Kanunun 10 uncu maddesi hükümlerine göre\npersonel istihdam edilir. Ayrıca ilgisine göre 27/6/1989 tarihli ve 375 sayılı\nKanun Hükmünde Kararnamenin ek 25 inci ve ek 26 ncı maddesine göre geçici veya\nsözleşmeli olarak personel istihdam edilebilir. Bu suretle çalıştırılacakların\nsözleşme usul ve esasları (…) [236] Cumhurbaşkanınca tespit edilir. [237] (2) Uzman personel, en az\ndört yıllık eğitim veren yükseköğretim kurumlarından veya bunlara denkliği\nYükseköğretim Kurulunca kabul edilen yurtdışındaki yükseköğretim kurumlarından\nmezun olmuş adaylar arasından istihdam edilir. (3) Özel bilgi ve\nuzmanlık gerektiren geçici mahiyetteki işlerde, hizmetin özelliği veya\ndevamlılığı gözetilerek vekâlet, istisna veya hizmet akdi bir yıl veya bir\nyıldan uzun süreyle, yerli ve yabancı danışman ve uzmanlar istihdam edilebilir. (4) Personelin istihdamı\nile başkan ve diğer personelin görevlerinin ifası sırasında yaptıkları faaliyet\ngiderlerinin hangilerinin Ofis bütçesinden karşılanabileceğine dair usûl ve\nesaslar yönetmelikle belirlenir. (5) 5018 sayılı Kamu Malî\nYönetimi ve Kontrol Kanununda belirtilen nitelikleri haiz bir iç denetçi\nistihdam edilebilir. Eğitim\nve mecburi hizmet MADDE\n529/A- (Ek:RG-24/10/2019-30928-CK-48/11 md.) (1) (İptal\nfıkra: Anayasa Mahkemesinin 30/11/2023 tarihli ve E: 2019/113, K: 2023/198 sayılı\nKararı ile.) (2) (İptal\nfıkra: Anayasa Mahkemesinin 30/11/2023 tarihli ve E: 2019/113, K: 2023/198\nsayılı Kararı ile.) Bütçe\nve denetim MADDE\n530 – (Mülga:RG-28/3/2025-32855-CK-183/19\nmd.) Bilgi\nisteme ve gizliliğe uyma MADDE 531 – (Mülga:RG-28/3/2025-32855-CK-183/19\nmd.) Kadrolar MADDE 532–\n(Değişik:RG-24/10/2019-30928-CK-48/12 md.) (1) Ofisin kadroları Cumhurbaşkanı\nkararı ile belirlenir. Yöneticilerin sorumluluğu MADDE\n533 – (1) Ofiste görev yapan her kademedeki yöneticiler yapmakla\nyükümlü bulundukları hizmet veya görevleri, Cumhurbaşkanı tarafından verilecek\nemir ve direktifler ile sıralı yöneticiler tarafından verilecek emir ve\ntalimatları yönünde mevzuata uygun olarak düzenlemek ve yürütmekten bir üst\nkademeye karşı sorumludur. Yetki devri MADDE 533/A- (Ek:RG-24/10/2019-30928-CK-48/13 md.) (1)\nBaşkan ve her kademedeki birim yöneticileri, sınırlarını açıkça belirtmek ve\nyazılı olmak şartıyla yetkilerinden bir kısmını alt kademelere devredebilir.\nYetki devri uygun araçlarla ilgililere duyurulur. Yetki devri, yetki devreden\nyöneticinin sorumluluğunu ortadan kaldırmaz. Düzenleme görev ve yetkisi MADDE 534 – (1)\nOfis Başkanlığı; görev, yetki ve sorumluluk alanına giren konularda idarî düzenlemeler\nyapabilir. Yurtdışı\nteşkilatı MADDE\n535 – (1) Başkanlık\nyurtdışı teşkilatı ile ilgili Cumhurbaşkanlığı kararnamesi doğrultusunda\nyurtdışı teşkilatı kurabilir. Atıflar MADDE 536 – (1) Başkanlığın görev\nalanına giren konulara ilişkin olmak kaydıyla mevzuatta Türkiye Yatırım Destek\nve Tanıtım Ajansına yapılan atıflar ile Finans Ofisi ve Yatırım Ofisine yapılan\natıflar Yatırım ve Finans Ofisi Başkanlığına yapılmış sayılır. [238] Kapatılan ofislere ilişkin\nişlemler GEÇİCİ MADDE 1- (Ek:RG-28/3/2025-32855-CK-183/21\nmd.) (1) Kapatılan Dijital Dönüşüm\nOfisinde, İnsan Kaynakları Ofisinde ve Finans Ofisinde başkan ve başkan\nyardımcısı kadrolarında bulunanların görevleri başkaca bir işleme gerek\nkalmaksızın sona erer. (2) Kapatılan ofislere ait her\ntürlü taşınır, taşıt, araç, gereç ve malzeme, yazılı ve elektronik ortamdaki\nher türlü kayıt ve doküman, borç ve alacaklar ile hak ve yükümlülüklerin devir\nve tasfiye işlemleri Cumhurbaşkanlığınca yerine getirilir. (3)\nKapatılan ofislerde istihdam edilen ve geçici görevlendirilen personel hakkında\nyapılacak iş ve işlemler Cumhurbaşkanlığı tarafından yerine getirilir.\nBunlardan 21/6/2006 tarihli ve 5523 sayılı Cumhurbaşkanlığına Bağlı Ofislere\nİlişkin Bazı Düzenlemeler Yapılması Hakkında Kanunun 10 uncu maddesinin üçüncü\nfıkrası kapsamında istihdam edilen personel hakkında mezkûr maddenin üçüncü\nfıkrasının dördüncü ila yedinci cümlelerinin uygulanmasına yönelik işlem\nyapılır. SEKİZİNCİ\nKISIM [239] ÇEŞİTLİ VE SON HÜKÜMLER GEÇİCİ\nMADDE 1 - (1)\n2/7/2018 tarihli ve 703 sayılı Kanun Hükmünde Kararname ile teşkilatlarına\nilişkin kanun veya kanun hükmünde kararnameleri yürürlükten kaldırılan kamu\nkurum ve kuruluşlarından münhasıran devir ve geçiş hükümleri düzenlenenler\ndışında kalanlar hakkında ilgili Cumhurbaşkanlığı kararnamesiyle düzenleme\nyapılıncaya kadar yürürlükten kaldırılan hükümlerin uygulanmasına devam olunur.\nMilletlerarası andlaşmaların onaylanma usulüne ilişkin ilgili Cumhurbaşkanlığı\nKararnamesiyle düzenleme yapılıncaya kadar 244 sayılı Kanunun uygulanmasına\ndevam olunur. Yönetmelikler MADDE\n537 – (1) Bu Cumhurbaşkanlığı\nKararnamesinin uygulanmasına ilişkin usûl ve esaslar Cumhurbaşkanınca\nçıkarılacak yönetmeliklerle düzenlenir. Yürürlük MADDE\n538 – (1) Bu\nCumhurbaşkanlığı Kararnamesi yayımı tarihinde yürürlüğe girer. Yürütme MADDE\n539 – (1) Bu\nCumhurbaşkanlığı Kararnamesi hükümlerini Cumhurbaşkanı yürütür. 1 SAYILI CUMHURBAŞKANLIĞI\nKARARNAMESİNDE DEĞİŞİKLİK YAPAN CUMHURBAŞKANLIĞI KARARNAMELERİ İLE ANAYASA\nMAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR\nTABLO Değiştiren Cumhurbaşkanlığı\n  Kararnamesinin/Anayasa Mahkemesi Kararının 1 sayılı Cumhurbaşkanlığı Kararnamesinin Değişen Maddeleri Değişikliğin Yürürlüğe Giriş Tarihi Sayısı Resmî Gazete Tarihi 4 15/7/2018 37, 40, 45, 63, 89, 100, 178/A, 208, 230, 274/A, 276, 310,\n  336, 338, 340, 342, 346, 347, Ondördüncü Bölümünün eki (I), (III) ve (IV)\n  sayılı listeler, 457, 458, Onaltıncı Bölümünde yer alan (1) sayılı Cetvel,\n  505 15/7/2018 13 24/7/2018 217, 225 24/7/2018 14 24/7/2018 59, 474, 485 24/7/2018 15 4/8/2018 12, Altıncı Kısım İkinci Bölüm Başlığı, 65, 66, 94, 330,\n  522 4/8/2018 17 13/9/2018 160, 256, 263, 267/A, Sekizinci bölüm Geçici madde 1, 339,\n  onbirinci bölüm Geçici madde 1, 504, 521, 522, 13/9/2018 23 13/12/2018 474, 476, 484, 486, 502 13/12/2018 24 28/12/2018 503, 504 28/12/2018 27 10/1/2019 6,10,11,12,19,38,40,41,42,43,45,46,49,50,51,52,53,54,61,63,63/A,67,75, 77,80,85,98,99,109,109/A,109/B,109/C,113,114,117,120,120/A,129,134,143,143/A,143/B,148,150,151,167, 168,169,171,171/A,174,179,179/A,186,193,193/A,194,199,202,206,256,259,259/A,268,279,280, 287,287/A,293,339,339/A,343,354,363,364,376,384,387,389,395,395/A401,412,423,423/A,431, Altıncı Kısmının Ondördüncü Bölümünün eki (I) sayılı liste,\n  441,443,444,445,447,448,449,450,451,452,453,454,455,456,457,458, 459,460,461,463,464,465,466,467,468,469,470,471,472,476,486,486/A,489,489/A, 494,510,510/A,510/B,522,Ekli (I)Sayılı Liste, (II) Sayılı\n  Cetvel, İşlenemeyen Hükümler 10/1/2019 32 18/4/2019 256, 263/A, 271, 339/A, 339/B, 339/Ç, 339/D, 339/E, 339/F,\n  339/G, 339/Ğ, 339/H, 339/I, 341, 342, 343, 343/A, 344, 345, 350, Geçici Madde\n  2, 417, Ekli (III) Sayılı Liste 18/4/2019 34 2/5/2019 50, 60 2/5/2019 36 15/5/2019 4/A 15/5/2019 37 16/5/2019 168,170,171,171/B,172, 175,176.183,285 16/5/2019 43 7/8/2019 217,219,220,220/A,221,222,223,224,225,225/A,226,226/A,227,227/A,227/B,229,230,231,232,235, Ekli (I)Sayılı Liste, Ekli (II)Sayılı Liste , İşlenemeyen\n  Hükümler 7/8/2019 45 12/9/2019 218, 219, 223, 225 12/9/2019 46 13/9/2019 353, 371/A 13/9/2019 47 18/10/2019 217,219,226,230 18/10/2019 53 26/11/2019 67,77/B,83,130,158, İşlenemeyen Hükümler 26/11/2019 54 26/12/2019 63/A,208,280,342 26/11/2019 56 17/1/2020 168,170,175,476,477,478,479,480,481,482,486/B,491,522 17/1/2020 59 14/4/2020 52, 279, 287/B, 288, 290, 385, 387, 388,388/A, 388/B, 389,\n  390, 391, 392, 393, 394, 395, 395/B, 396, 398, 399, 402, 409/A, 527/B 14//4/2020 60 18/4/2020 217, 219, 220/A, 222, 227/B, 228, 229, 238/A, Altıncı Kısım\n  Yedinci Bölüm, 279, 287/C 18/4/2020 Anayasa Mahkemesi’nin 23/1/2020 tarihli ve E. 2019/31,\n  K. 2020/5 sayılı Kararı 13/5/2020 287 13/5/2020 61 13/5/2020 490 13/5/2020 63 10/6/2020 40, 41, 46, 53 10/6/2020 64 10/6/2020 67, 77/C, 82, 101, 112, 125 10/6/2020 67 18/9/2020 423, 429, 521, 522 18/9/2020 70 6/2/2021 129, 132, 143/A, 143/C, 143/Ç, 216/A, 271, Geçici Madde 2,\n  303, 318, 318/A, 318/B, 322, 323, 337, 339, 339/C, 339/F, 339/G, 339/İ, 340,\n  343/A, 348/A, 417, 446, 527/Ç 6/2/2021 73 21/4/2021 8, 12,Altıncı Kısmının İkinci Bölümün Başlığı , 65, 66, 67,\n  69, 71, 72, 74, 75, 76, 77, 77/A, 77/B, 77/C, 78, 79, 80, 81, 82, 83, 84, 85,\n  Üçüncü Bölüm, 86, 87, 88, 89, 90, 91, 92, 93, 94, 95, 96, 96/A, 96/B, 96/C,\n  96/Ç, 96/D, 96/E, 96/F, 96/G, 96/Ğ, 220/A, 330, 522 21/4/2021 75 30/6/2021 256, 259/B, 267, Geçici Madde 3, 426 30/6/2021 78 6/7/2021 320, 327 6/7/2021 79 7/7/2021 441, 443, 444, 445, 447, 449, 450, 451, 454, 456, 458,\n  458/A, 458/B, 459, 461, 462 7/7/2021 83 25/8/2021 221, 241, 243, Altıncı Kısım Sekizinci Bölüm Geçici Madde 2 25/8/2021 84 30/9/2021 522 30/9/2021 85 29/10/2021 Altıncı Kısım Dördüncü Bölüm, 97, 98, 99, 103, 108/A,\n  Altıncı Kısım Dördüncü Bölüm Geçici Madde 1, 174, 410, 412, 417, 419, 420,\n  423/B, 430, Altıncı Kısım Onbeşinci Bölüm Geçici Madde 1, 522 29/10/2021 87 3/12/2021 320, Geçici Madde 1 3/12/2021 89 23/12/2021 465, Altıncı Kısım Onaltıncı Bölüm (I) Sayılı Cetvel 23/12/2021 98 7/4/2022 296, 307, Altıncı Kısım Onbeşinci Bölüm (I) Sayılı Liste,\n  474, 476, 477, 478, 483, 487, 490, 498, Altıncı Kısım Onyedinci Bölüm Geçici\n  Madde 1, Altıncı Kısım Onyedinci Bölüm (I) Sayılı Cetvel 7/4/2022 99 1/6/2022 97, 112 2/6/2022 102 8/6/2022 226/A 9/6/2022 103 8/6/2022 522 9/6/2022 107 3/8/2022 296 4/8/2022 110 11/10/2022 Altıncı Kısım Onbeşinci Bölüm (III) Sayılı Liste 11/10/2022 111 19/10/2022 349 18/10/2022 112 9/11/2022 277, 279, 292/A 9/11/2022 116 28/12/2022 384 29/12/2022 118 28/1/2023 282 28/1/2023 Anayasa Mahkemesinin 28/9/2022 tarihli ve E: 2021/90,\n  K: 2022/108 sayılı Kararı 3/1/2023 458/B 3/1/2023 tarihinden başlayarak 6 ay sonra (3/7/2023) Anayasa Mahkemesinin 24/2/2022 tarihli ve E.:2019/96;\n  K.:2022/17 sayılı Kararı 26/5/2022 227/B, 231 Yayımlanmasından başlayarak dokuz ay sonra (26/2/2023) Anayasa Mahkemesinin 29/12/2022 tarihli ve E: 2019/12, K:\n  2022/164 sayılı Kararı 15/3/2023 503, 504 15/3/2023 tarihinden başlayarak dokuz ay sonra (15/12/2023) Anayasa Mahkemesinin 16/2/2023 tarihli ve E: 2020/34, K:\n  2023/25 sayılı Kararı 13/7/2023 477, 478 13/7/2023 153 16/10/2023 97, 99, 100, 105, 106 16/10/2023 155 21/11/2023 257 21/11/2023 157 29/11/2023 88, 92, 96/A, 421, 435/A 29/11/2023 Anayasa Mahkemesinin 26/10/2023 tarihli ve E.:2018/118;\n  K.:2023/180 sayılı Kararı 27/2/2024 8, 15, 33, 36, 328, 380, 490 27/2/2024 12, 13, 14, 35, 47, 58, 97, 102, 107, 160, 254, 260, 318,\n  529 27/11/2024 Anayasa Mahkemesinin 30/11/2023 Tarihli ve E: 2019/113, K:\n  2023/198 Sayılı Kararı 29/2/2024 14/A, Geçici Madde 1 29/2/2024 529/A 29/11/2024 Anayasa Mahkemesinin 5/4/2023 Tarihli ve E: 2022/71, K:\n  2023/65 Sayılı Kararı 01/6/2023 274/A Yayımlanmasından başlayarak dokuz ay sonra (1/3/2024) 158 6/4/2024 128, 129, 130, 131, 132, 133, 134, 135, 136, 137, 138, 139,\n  139/A, 140, 141, 142, 143, 143/Ç, 143/D, 143/E, 143/F, 143/G, 144, 145, 147,\n  149, 152, 153, 156/A, 160, 161, 162, Altıncı Kısım Beşinci Bölüm Geçici Madde\n  1, Altıncı Kısım Beşinci Bölüm (I) Sayılı Liste, 279, 282, 285, 286, Altıncı\n  Kısım Onuncu Bölüm Geçici Madde 1, 521, 522 6/4/2024 Anayasa Mahkemesinin 18/1/2024 tarihli ve E: 2021/89,\n  K: 2024/8 sayılı Kararı 17/4/2024 320, 327, Altıncı Kısım Onbirinci Bölüm Geçici Madde 1 17/1/2025 Anayasa Mahkemesinin 4/5/2023 Tarihli ve E: 2022/114,\n  K: 2023/83 Sayılı Kararı 26/07/2023 296 Yayımlanmasından başlayarak dokuz ay sonra (26/4/2024) Anayasa Mahkemesi’nin 29/12/2022 tarihli ve E:\n  2020/54, K: 2022/165 sayılı Kararı 27/07/2023 227/B, 229, 238/A, Yayımlanmasından başlayarak dokuz ay sonra (27/4/2024) Anayasa Mahkemesinin 29/12/2022 Tarihli ve E:\n  2018/149, K: 2022/163 Sayılı Kararı 03/08/2023 263, 504 Yayımlanmasından başlayarak dokuz ay sonra (3/5/2024) Anayasa Mahkemesinin 26/7/2023 tarihli ve\n  E.:2021/115; K.:2023/133 sayılı Kararı 28/9/2023 Altıncı Kısım Sekizinci Bölüm Geçici Madde 2 Kararın Resmî Gazete’de yayımlanmasından başlayarak dokuz\n  ay sonra (28/6/2024) 161 3/7/2024 217, 220/A, 239, 241, 243, 244, 246, 247, 248, 250, Geçici\n  Madde 3 1/9/2024 Anayasa Mahkemesinin 28/9/2023 tarihli ve E.:\n  2022/139; K.: 2023/158 sayılı Kararı 12/12/2023 349 Yayımlanmasından başlayarak dokuz ay sonra 12/9/2024 163 14/9/2024 10/A, 129, 143, 143/C, 143/Ç, 143/Ğ, 219, 223, 223/A, Altıncı\n  Kısmının Sekizinci Bölüm Geçici Madde 4, 320, 327, 417 14/9/2024 164 4/10/2024 64, 83, 125, 202, 238, 241, 271, 292/A, 296, 377, 409, 440,\n  469, 470, 489/A, 498 4/10/2024 Anayasa Mahkemesinin 27/12/2023 Tarihli ve E: 2020/52,\n  K: 2023/223 Sayılı Kararı 21/3/2024 385, 388, 388/A, 388/B, 389, 409/A Yayımlanmasından başlayarak dokuz ay sonra (21/12/2024) Anayasa Mahkemesinin 28/12/2023 Tarihli ve E:\n  2019/30, K: 2023/227 Sayılı Kararı 22/10/2024 51, 364, 384. maddenin birinci fıkrasının ikinci ve üçüncü\n  cümleleri, 444, 489/A maddesinin dokuzuncu ve onuncu fıkraları 22/10/2024 10/A, 202, 384. maddenin birinci fıkrasının birinci\n  cümlesi, 469, 470, 489/A maddesinin birinci fıkra (ç) bendi ve altıncı\n  fıkrası Yayımlanmasından başlayarak dokuz ay sonra (22/7/2025) Anayasa Mahkemesinin 9/5/2024 Tarihli ve E: 2023/193,\n  K: 2024/106 Sayılı Kararı 22/10/2024 100, 105 Yayımlanmasından başlayarak dokuz ay sonra (22/7/2025) 174 28/12/2024 İkinci Kısım Başlığı, 5, 6, 10/A, 11, 12, 13, 14, 15, 16, İkinci\n  Kısımdaki Geçici Madde 2, 34 28/12/2024 175 28/12/2024 410, 412, 420 28/12/2024 176 28/12/2024 78, 311, 314, 315 28/12/2024 303, 312, 316, Onbirinci Bölümdeki Geçici Madde 2, 1/1/2025 177 8/1/2025 37, 527, 527/B 8/1/2025 Anayasa Mahkemesinin 28/12/2023 tarihli ve E.:\n  2019/72, K.: 2023/229 sayılı Kararı 28/2/2024 50. Maddenin birinci fıkrasının (a) ve (b) bentleri Yayımlanmasından başlayarak bir yıl sonra (28/2/2025) 179 27/2/2025 50 28/2/2025 Anayasa Mahkemesinin 1/2/2024 tarihli ve E.:2021/38;\n  K.:2024/25 sayılı Kararı 5/6/2024 216/A, 271, 318 Yayımlanmasından başlayarak dokuz ay sonra (5/3/2025) 183 28/3/2025 8, 20, 26, 29, 30, 30/A, 31, 393, Yedinci Kısım Başlığı,\n  525, 526, 527, 527/A, 527/B, 527/C, 527/Ç, 527/D, 527/E, Yedinci Kısmının\n  Beşinci Bölümünün başlığı, 527/F, 527/G, Yedinci Kısmının Altıncı Bölümünün başlığı, 528, 529, 530, 531, 536, Geçici Madde 1,\n  Sekizinci Kısım Başlığı 28/3/2025 Anayasa Mahkemesinin 14/3/2024 Tarihli ve E: 2021/63,\n  K: 2024/78 Sayılı Kararı 24/9/2024 84, 85, 87, 96/E, 96/Ğ 24/6/2025 187 17/7/2025 229, 413, 415, 439 18/7/2025 [1] 28/12/2024 tarihli ve 32766\nsayılı Resmî Gazete’ de yayımlanan 174 sayılı Cumhurbaşkanlığı Kararnamesinin 1\ninci maddesiyle, bu kısım başlığı\n“CUMHURBAŞKANLIĞI İDARİ İŞLER BAŞKANLIĞI” iken “CUMHURBAŞKANLIĞI GENEL\nSEKRETERLİĞİ” şeklinde değiştirilmiştir. [2] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 2 nci maddesiyle, bu maddenin başlığı ile birinci ve üçüncü fıkralarında yer\nalan “İdari İşler Başkanı” ibareleri “Genel Sekreter” şeklinde, birinci\nfıkrasında yer alan “İdari İşler Başkanlığının” ibaresi “Genel Sekreterliğinin”\nşeklinde ve ikinci fıkrasında yer alan “İdari İşler Başkanlığının” ibaresi\n“Genel Sekreterliğin” şeklinde değiştirilmiştir. [3] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 3 üncü maddesiyle, bu\nmaddenin birinci fıkrasında yer alan “İdari İşler Başkanı” ibaresi “Genel\nSekreter” şeklinde ve ikinci fıkrasında yer alan “İdari İşler Başkanlığının”\nibaresi “Genel Sekreterliğin” şeklinde değiştirilmiştir. [4] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 1 inci maddesi ile bu fıkranın (ı) bendinden\nsonra gelmek üzere (i), (j), (k), (l), (m), (n), (o), (ö) bentleri eklenmiş ve\nsonraki bentler buna göre teselsül ettirilmiştir. [5] 28/3/2025 tarihli ve 32855 sayılı Resmî Gazete’ de yayımlanan 183 sayılı\nCumhurbaşkanlığı Kararnamesinin 1 inci maddesi ile (k) bendinden sonra gelmek\nüzere (l) ve (m) bentleri eklenmiş ve sonraki bentler buna göre teselsül\nettirilmiştir. [6] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu bentte yer alan “…bilgi toplamak…” ibaresi iptal edilmiştir. [7] 28/3/2025 tarihli ve 32855 sayılı Resmî Gazete’ de yayımlanan 183 sayılı\nCumhurbaşkanlığı Kararnamesinin 1 inci maddesi ile bu bentte yer alan\n“yürütmek,” ibaresinden sonra gelmek üzere “kamu kurum ve kuruluşlarındaki\nistihdam ilanlarının kamuoyu ile etkin ve şeffaf biçimde paylaşılmasını\nsağlamak,” ibaresi eklenmiştir. [8] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 4 üncü maddesiyle, bu\nmaddenin birinci fıkrasının (a) bendinde yer alan “İdari İşler Başkanı” ibaresi\n“Genel Sekreteri” şeklinde ve ikinci fıkrasında yer alan “İdari İşler\nBaşkanına” ibaresi “Genel Sekretere” şeklinde değiştirilmiştir. [9] 14/9/2024 tarihli ve 32662 sayılı Resmî Gazete’de yayımlanan 163 sayılı\nCumhurbaşkanlığı Kararnamesinin 1 inci maddesi ile bu bentte yer alan\n“Cumhurbaşkanı ve aile fertleri ile” ibaresinden sonra gelmek üzere\n“Cumhurbaşkanlığı yapmış olanlar,” ibaresi eklenmiştir. [10] Anayasa Mahkemesinin 28/12/2023 tarihli ve E.:2019/30;\nK.:2023/227 sayılı Kararı ile bu bentte yer alan “bu yerlere girecek personel,\nziyaretçi veya görevliler ile taşıt ve eşyaların güvenlik kontrolünü yapmak\nveya yaptırmak” ibaresi iptal edilmiştir. [11] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 5 inci maddesiyle, bu\nmaddenin birinci fıkrasında yer alan “İdari İşler Başkanlığı” ibaresi “Genel\nSekreterliği” şeklinde ve ikinci fıkrasında yer alan “İdari İşler Başkanı”\nibaresi “Genel Sekreter” şeklinde değiştirilmiştir. [12] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 6 ncı maddesiyle, bu maddenin birinci fıkrasında yer alan “İdari İşler\nBaşkanı” ibareleri “Genel Sekreter” şeklinde ve “İdari İşler Başkanlığının” ibaresi\n“Genel Sekreterliğin” şeklinde değiştirilmiştir. [13] 10/1/2019 tarihli ve 30651 sayılı Resmî Gazete’de yayımlanan 27 sayılı Cumhurbaşkanlığı\nKararnamesinin 4 üncü maddesi ile bu fıkrada yer alan “üçüncü ve beşinci fıkra\nhükümleri saklı kalmak kaydıyla” ibaresi yürürlükten kaldırılmıştır. [14] Anayasa Mahkemesinin 22/10/2024 Tarihli ve E: 2019/30, K: 2023/227 Sayılı\nKararında, bu fıkranın değiştirilen üçüncü cümlesinin, aynı konuda kanun\nçıkarılması nedeniyle Anayasanın 104. Maddesinin on yedinci fıkrasının altıncı\ncümlesi uyarınca hükümsüz hale geldiği belirtilmiştir. [15] 28/12/2024 tarihli ve 32766\nsayılı Resmî Gazete’ de yayımlanan 174 sayılı Cumhurbaşkanlığı Kararnamesinin 7\nnci maddesiyle, bu maddenin ikinci, üçüncü\nve altıncı fıkralarında yer alan “İdari İşler Başkanlığı” ibareleri “Genel\nSekreterlik” şeklinde, üçüncü ve beşinci fıkralarında yer alan “İdari İşler\nBaşkanlığında” ibareleri “Genel Sekreterlikte” şeklinde, üçüncü fıkrasında yer\nalan “İdari İşler Başkanlığının” ibaresi “Genel Sekreterliğin” şeklinde, “İdari\nİşler Başkanının” ibaresi “Genel Sekreterin” şeklinde ve dördüncü fıkrasında\nyer alan “İdari İşler Başkanlığındaki” ibaresi “Genel Sekreterlikteki” şeklinde\ndeğiştirilmiştir. [16] Anayasa Mahkemesinin 26/10/2023 tarihli ve E.:2018/118;\nK.:2023/180 sayılı Kararı ile bu fıkranın ikinci cümlesinde yer alan\n“Cumhurbaşkanı tarafından atananlar hariç olmak üzere…” ibaresi iptal edilmiştir. [17] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu fıkranın birinci cümlesinde yer alan “…ile adli ve idari yargı\nmensupları,…” ibaresi iptal edilmiştir. [18] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu fıkranın üçüncü cümlesinde yer alan “…izin, disiplin ve sağlık\nhak ve işlemleri yönünden bu Kararname hükümlerine tâbidir.” ibaresi iptal\nedilmiştir. [19] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 8 inci maddesiyle, bu\nmaddenin birinci fıkrasında yer alan “İdari İşler Başkanlığında” ibaresi “Genel\nSekreterlikte” şeklinde ve ikinci fıkrasında yer alan “İdari İşler Başkanı”\nibaresi “Genel Sekreter” şeklinde değiştirilmiştir. [20] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu fıkranın birinci cümlesinde yer alan “…657 sayılı Kanunun ve\ndiğer kanunların sözleşmeli personele ilişkin hükümlerine bağlı\nkalınmaksızın...” ibaresi iptal edilmiştir. [21] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 9 uncu maddesiyle, bu\nfıkrada yer alan “İdari İşler Başkanlığında” ibaresi “Genel Sekreterlikte”\nşeklinde değiştirilmiştir. [22] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu fıkrada yer alan “…hâkim ve savcı sınıfından olanların terfileri\nmümtazen,…” ibaresi iptal edilmiştir. [23] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 10 uncu maddesiyle, bu\nmaddenin birinci ve ikinci fıkralarında yer alan “İdari İşler Başkanlığının”\nibareleri “Genel Sekreterliğin” şeklinde değiştirilmiştir. [24] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 5 inci maddesi ile bu fıkraya\n“Cumhurbaşkanlığı” ibaresinden sonra gelmek üzere “merkez teşkilatı” ibaresi\neklenmiştir. [25] 28/3/2025 tarihli ve 32855 sayılı Resmî Gazete’ de yayımlanan 183 sayılı\nCumhurbaşkanlığı Kararnamesinin 2 nci maddesi ile (g) bendinden sonra gelmek\nüzere (ğ) bendi eklenmiş ve sonraki bentler buna göre teselsül ettirilmiştir. [26] 28/3/2025 tarihli ve 32855\nsayılı Resmî Gazete’ de yayımlanan 183 sayılı Cumhurbaşkanlığı Kararnamesinin 5\ninci maddesiyle, bu maddenin başlığı ile\nbirinci fıkrasının birinci cümlesinde yer alan “Sosyal Politikalar” ibareleri\n“Sosyal ve Gençlik Politikaları” şeklinde değiştirilmiş, (b) bendinden sonra\ngelmek üzere (c), (ç) ve (d) bentleri eklenmiş ve sonraki bentler buna göre\nteselsül ettirilmiştir. [27] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 7 nci maddesiyle, bu\nmaddenin başlığı ile birinci fıkrasının birinci cümlesinde yer alan “Yerel\nYönetim” ibarelerinden sonra gelmek üzere “ve Afet” ibareleri ile (c) bendinden\nsonra gelmek üzere (ç), (d) ve (e) bentleri eklenmiş ve sonraki bentler buna\ngöre teselsül ettirilmiştir. [28] 28/12/2024 tarihli ve 32766 sayılı Resmî Gazete’ de\nyayımlanan 174 sayılı Cumhurbaşkanlığı Kararnamesinin 12 nci maddesiyle, bu\nmaddenin birinci fıkrasında yer alan “İdari İşler Başkanlığına” ibaresi “Genel\nSekreterliğine” şeklinde, ikinci fıkrasında yer alan “İdari İşler Başkanlığı”\nibaresi “Genel Sekreterliği” şeklinde ve üçüncü fıkrasında yer alan “İdari\nİşler Başkanlığınca” ibaresi “Genel Sekreterliğince” şeklinde değiştirilmiştir. [29] 8/1/2025 tarihli ve 32776 sayılı Resmî Gazete’ de\nyayımlanan 177 sayılı Cumhurbaşkanlığı Kararnamesinin 12 nci maddesiyle, bu\nfıkranın (ğ) bendinden sonra gelmek üzere (h) bendi eklenmiş ve sonraki bentler\nbuna göre teselsül ettirilmiştir. [30] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 6 ncı maddesi ile bu fıkrada yer alan\n“hazırlanan” ibaresi “gönderilen” şeklinde değiştirilmiştir. [31] 10/6/2020 tarihli ve 31151 sayılı Resmî Gazete’de yayımlanan 63 sayılı\nCumhurbaşkanlığı Kararnamesinin 18 inci maddesiyle bu fıkraya (l) bendinden\nsonra gelmek üzere (m) bendi eklenmiş ve sonraki bentler buna göre teselsül\nettirilmiştir. [32] 10/1/2019 tarihli ve 30651 sayılı Resmî Gazete’de\nyayımlanan 27 sayılı Cumhurbaşkanlığı Kararnamesinin 11 inci maddesi ile bu\nbentte yer alan “6/8/1997 tarihli ve 4301 sayılı Ceza İnfaz Kurumları ile\nTutukevleri İşyurtları Kurumunun Kuruluş ve İdaresine İlişkin Kanunla verilen\ngörevleri yerine getirmek,” ibaresi “Ceza İnfaz Kurumları ile Tutukevleri İşyurtları\nKurumuna ilişkin mevzuatla verilen görevleri yerine getirmek,” şeklinde\ndeğiştirilmiştir. [33] 15/7/2018 tarihli ve 30479 sayılı Resmî Gazete’de\nyayımlanan 4 sayılı Cumhurbaşkanlığı Kararnamesinin 799 uncu maddesiyle, bu\nmaddenin başlığında yer alan “Uluslararası Hukuk ve Dış İlişkiler” ibaresi “Dış\nİlişkiler ve Avrupa Birliği” şeklinde değiştirilmiştir. [34] 15/7/2018 tarihli ve 30479 sayılı Resmî Gazete’de\nyayımlanan 4 sayılı Cumhurbaşkanlığı Kararnamesinin 799 uncu maddesiyle, bu\nmaddenin birinci fıkrasında yer alan “Uluslararası Hukuk ve Dış İlişkiler”\nibaresi “Dış İlişkiler ve Avrupa Birliği” şeklinde değiştirilmiştir. [35] 10/1/2019 tarihli ve 30651 sayılı Resmî Gazete’de\nyayımlanan 27 sayılı Cumhurbaşkanlığı Kararnamesinin 12 nci maddesi ile bu\nbentte yer alan “ve insan hakları” ibaresi yürürlükten kaldırılmıştır. [36] Anayasa Mahkemesinin 26/10/2023 tarihli ve\nE.:2018/118; K.:2023/180 sayılı Kararı ile bu fıkrada yer alan “…ve\nmüfettişlerin görev, yetki ve sorumlulukları ile…” ibaresi iptal edilmiştir. [37] 9/1/2019 tarihli ve 27 sayılı Cumhurbaşkanlığı\nKararnamesinin 15 inci maddesi ile bu fıkranın (ı) bendinden sonra gelmek üzere\n(i) bendi eklenmiş ve sonraki bent buna göre teselsül ettirilmiştir. [38] 10/1/2019 tarihli ve 30651 sayılı Resmî Gazete’de\nyayımlanan 27 sayılı Cumhurbaşkanlığı Kararnamesinin 16 ncı maddesi ile bu\nfıkranın (e) bendinden sonra gelmek üzere bentler eklenmiş ve sonraki bent buna\ngöre teselsül ettirilmiştir. [39] 10/1/2019 tarihli ve 30651 sayılı Resmî Gazete’de\nyayımlanan ve 27 sayılı Cumhurbaşkanlığı Kararnamesinin 18 inci maddesi ile bu\nfıkranın (c) bendinden sonra gelmek üzere bentler eklenmiş ve sonraki bent buna\ngöre teselsül ettirilmiştir. [40] Anayasa Mahkemesinin 28/12/2023 Tarihli\nve E: 2019/30, K: 2023/227 Sayılı Kararı ile bu bentte yer alan “…yapılacak\nsınavların usul ve esaslarını belirlemek…” ibaresi iptal edilmiştir. [41] 14/4/2020 tarihli ve 31099 sayılı Resmî Gazete’de\nyayımlanan ve 59 sayılı Cumhurbaşkanlığı Kararnamesinin 1 inci maddesiyle bu\nfıkraya (e) bendinden sonra gelmek üzere (f) bendi eklenmiş ve sonraki bent\nbuna göre teselsül ettirilmiştir. [42] 15/7/2018 tarihli ve 30479 sayılı Resmî Gazete’de\nyayımlanan 4 sayılı Cumhurbaşkanlığı Kararnamesinin 799 uncu maddesiyle, bu\nfıkrada yer alan “Kanunun” ibaresi “Kanun Hükmünde Kararnamenin” şeklinde\ndeğiştirilmiştir. [43] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 1 inci maddesiyle, bu bölümün “Çalışma, Sosyal\nHizmetler ve Aile Bakanlığı” olan başlığı metne işlendiği şekilde değiştirilmiştir. [44] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 4 üncü maddesiyle, mevzuatta Çalışma, Sosyal\nHizmetler ve Aile Bakanlığına yapılan atıflar Aile, Çalışma ve Sosyal Hizmetler\nBakanlığına, Çalışma, Sosyal Hizmetler ve Aile Bakanına yapılan atıflar ise\nAile, Çalışma ve Sosyal Hizmetler Bakanına yapılmış sayılır. [45] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 3 üncü maddesiyle, bu bölümün “Aile, Çalışma ve\nSosyal Hizmetler Bakanlığı” olan başlığı metne işlendiği şekilde\ndeğiştirilmiştir. [46] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 7 nci maddesi ile bu fıkranın (i) bendinden\nsonra gelmek üzere (j) bendi eklenmiş ve sonraki bent buna göre teselsül\nettirilmiştir. [47] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 8 inci maddesi ile bu fıkranın (h) bendinden\nsonra gelmek üzere (ı) bendi eklenmiş ve sonraki bent buna göre teselsül\nettirilmiştir. [48] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 9 uncu maddesi ile bu fıkranın (ğ) bendinden\nsonra gelmek üzere (h) bendi eklenmiş ve sonraki bent buna göre teselsül\nettirilmiştir. [49] 28/12/2024 tarihli ve 32766 sayılı Resmî Gazete’ de\nyayımlanan 176 sayılı Cumhurbaşkanlığı Kararnamesinin 1 inci maddesiyle, bu\nfıkranın (b) bendinden sonra gelmek üzere (c) bendi eklenmiş ve sonraki bentler\nbuna göre teselsül ettirilmiştir. [50] 21/4/2021 tarihli ve 31461 sayılı Resmî Gazete’ de\nyayımlanan 73 sayılı Cumhurbaşkanlığı Kararnamesinin 25 inci maddesi ile 85\ninci maddeden sonra gelmek üzere bölüm numarası ile başlığı eklenmiş ve sonraki\nbölüm numaraları buna göre teselsül ettirilmiştir. [51] 29/11/2023 tarihli ve 32384 sayılı Resmî Gazete’de\nyayımlanan 157 sayılı Cumhurbaşkanlığı Kararnamesinin 2 nci maddesiyle bu\nfıkrada yer alan “Dış İlişkiler” ibaresinden sonra gelmek üzere “ve Avrupa\nBirliği” ibaresi eklenmiş, (f) bendinden sonra gelmek üzere (g), (ğ), (h), (ı),\n(i), (j), (k) bentleri eklenmiş ve sonraki bent buna göre teselsül\nettirilmiştir. [52] Anayasa Mahkemesinin 14/3/2024 Tarihli ve\nE: 2021/63, K: 2024/78 Sayılı Kararı ile bu bentte yer alan “…Bakanlıkça\nbelirlenecek…” ve “…bakanlıklar ile kamu kurum ve kuruluşlarından iştirak\nedecek birer temsilciden,” ibareleri iptal edilmiştir. [53] 29/10/2021 tarihli ve 31643 sayılı Resmî Gazete’de\nyayımlanan 85 sayılı Cumhurbaşkanlığı Kararnamesinin 1 inci maddesiyle bu\nbölümün başlığı “Çevre ve Şehircilik Bakanlığı” iken metne işlendiği şekilde\ndeğiştirilmiştir. [54] 29/10/2021 tarihli ve 31643 sayılı Resmî Gazete’de\nyayımlanan 85 sayılı Cumhurbaşkanlığı Kararnamesinin 2 nci maddesiyle bu\nfıkranın birinci cümlesinde yer alan “Çevre ve Şehircilik” ibaresi “Çevre,\nŞehircilik ve İklim Değişikliği” şeklinde değiştirilmiş, (b) bendinde yer alan “Çevrenin\nkorunması, iyileştirilmesi” ibaresinden sonra gelmek üzere “, çölleşme ve\nerozyonla mücadele” ibaresi eklenmiş, (e) bendinde yer alan “Denizcilik ve\nHaberleşme” ibaresi “ve Altyapı” şeklinde değiştirilmiş, (ö) bendinden sonra\ngelmek üzere (p), (r) ve (s) bentleri eklenmiş ve sonraki bent buna göre\nteselsül ettirilmiştir. [55] 2/6/2022 tarihli ve 31854 sayılı Resmî Gazete’de\nyayımlanan 99 sayılı Cumhurbaşkanlığı Kararnamesinin 1 inci maddesiyle bu\nfıkrada yer alan “ve yayımlamak” ibaresi “, yayımlamak ve gerekli görülen\nhallederde yayımlanan rayiç ve birim fiyatları güncellemek” şeklinde\ndeğiştirilmiştir. [56] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 3 üncü maddesiyle bu fıkrada yer alan “Çevre ve\nŞehircilik” ibaresi “Çevre, Şehircilik ve İklim Değişikliği” şeklinde\ndeğiştirilmiştir. [57] 9/1/2019 tarihli ve 27 sayılı Cumhurbaşkanlığı Kararnamesinin 28 inci\nmaddesiyle, bu fıkranın (k), (l) ve (o) bentleri yürürlükten kaldırılmış, aynı\nfıkraya (h) bendinden sonra gelmek üzere (ı), (i) ve (j) bentleri eklenmiş ve\nsonraki bentler buna göre teselsül ettirilmiştir. [58] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 4 üncü maddesiyle bu fıkraya (ğ) bendinden\nsonra gelmek üzere (h) bendi eklenmiş ve sonraki bentler buna göre teselsül\nettirilmiştir. [59] 16/10/2023 tarihli ve 153 sayılı Cumhurbaşkanlığı\nKararnamesinin 3 üncü maddesiyle bu fıkraya (d) bendinden sonra gelmek üzere\n(e) ve (f) bentleri eklenmiş ve sonraki bentler buna göre teselsül\nettirilmiştir. [60] 10/6/2020 tarihli ve 31151 sayılı Resmî Gazete’ de\nyayımlanan 64 sayılı Cumhurbaşkanlığı Kararnamesinin 4 üncü maddesiyle bu\nbentte yer alan “uzmanları” ibaresi “denetmenleri” şeklinde değiştirilmiş ve\n“büyük il merkezlerinde” ibaresinden sonra gelmek üzere “bölge düzeyinde\ndenetim yapmak üzere” ibaresi eklenmiştir. [61] 29/10/2021 tarihli ve 31643 sayılı Resmî Gazete’de\nyayımlanan 85 sayılı Cumhurbaşkanlığı Kararnamesinin 5 inci maddesiyle bu\nbentte yer alan “Atom Enerjisi” ibaresi “Enerji, Nükleer ve Maden Araştırma”\nşeklinde değiştirilmiştir. [62] 16/10/2023 tarihli ve 153 sayılı Cumhurbaşkanlığı Kararnamesinin 4 üncü\nmaddesiyle bu fıkraya (d) bendinden sonra gelmek üzere (e) bendi eklenmiş ve\nsonraki bent buna göre teselsül ettirilmiştir. [63] 10/6/2020 tarihli ve 31151 sayılı Resmî Gazete’ de yayımlanan 64 sayılı\nCumhurbaşkanlığı Kararnamesinin 5 inci maddesiyle bu fıkraya (g) bendinden\nsonra gelmek üzere (ğ) ve (h) bentleri eklenmiş, sonraki bent buna göre\nteselsül ettirilmiştir. [64] 2/6/2022 tarihli ve 31854 sayılı Resmî Gazete’de yayımlanan 99 sayılı\nCumhurbaşkanlığı Kararnamesinin 2 nci maddesiyle bu fıkrada yer alan “ve\nyayımlamak” ibaresi “, yayımlamak ve gerekli görülen hallederde yayımlanan\nrayiç ve birim fiyatları güncellemek” şeklinde değiştirilmiştir. [65] 10/6/2020 tarihli ve 31151 sayılı Resmî Gazete’ de\nyayımlanan 64 sayılı Cumhurbaşkanlığı Kararnamesinin 6 ncı maddesiyle bu\nmaddenin başlığı “Uzman istihdamı” iken metne işlendiği şekilde\ndeğiştirilmiştir. [66] 14/9/2024 tarihli ve 32662 sayılı Resmî Gazete’de\nyayımlanan 163 sayılı Cumhurbaşkanlığı Kararnamesinin 2 nci maddesi ile bu\nfıkraya (r) bendinden sonra gelmek üzere (s) bendi eklenmiş ve sonraki bentler\nbuna göre teselsül ettirilmiştir. [67] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 4 üncü maddesiyle, bu fıkranın\nbirinci cümlesinde yer alan “İşleri” ibaresi yürürlükten kaldırılmış, (a)\nbendinde yer alan “ve Avrupa Güvenlik ve İşbirliği Teşkilatı (AGİT)”\nibaresi “, Avrupa Güvenlik ve İşbirliği Teşkilatı (AGİT) ve diğer çok\ntaraflı güvenlik teşkilatları” şeklinde değiştirilmiş ve aynı fıkraya (b)\nbendinden sonra gelmek üzere (c), (ç), (d) ve (e) bentleri eklenmiş ve sonraki\nbent buna göre teselsül ettirilmiştir. [68] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 14 üncü maddesiyle, bu\nfıkranın birinci cümlesinde yer alan “Araştırma”\nibaresi “İstihbarat” şeklinde değiştirilmiş ve aynı fıkraya (a) bendinden sonra\ngelmek üzere (b), (c), (ç) bentleri eklenmiş ve sonraki bent buna göre teselsül\nettirilmiştir. [69] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 16 ncı maddesiyle, bu\nbentte yer alan “İlgili kurum ve kuruluşlar ile\nişbirliği yapmak suretiyle;” ibaresinden sonra gelmek üzere “turizm,” ibaresi\neklenmiştir. [70] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 17 nci maddesiyle, bu\nfıkranın birinci cümlesine “Protokol” ibaresinden\nsonra gelmek üzere “ve Diplomatik İşlemler” ibaresi ile aynı fıkraya (b)\nbendinden sonra gelmek üzere (c) bendi eklenmiş ve sonraki bent buna göre\nteselsül ettirilmiştir. [71] 14/9/2024 tarihli ve 32662 sayılı Resmî Gazete’de yayımlanan 163 sayılı\nCumhurbaşkanlığı Kararnamesinin 3 üncü maddesi ile bu bentte yer alan\n“yurtdışındaki Türk misyonları ile ülkedeki yabancı misyonların” ibaresi\nyürürlükten kaldırılmıştır. [72] 14/9/2024 tarihli ve 32662 sayılı Resmî Gazete’de yayımlanan 163 sayılı\nCumhurbaşkanlığı Kararnamesinin 4 üncü maddesi ile bu bentte yer alan\n“güvenliği,” ibaresi yürürlükten kaldırılmıştır. [73] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 22 nci maddesiyle, bu\nbentten sonra gelmek üzere (b) ve (c) bentleri eklenmiş ve sonraki bent buna\ngöre teselsül ettirilmiştir. [74] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 23 üncü maddesiyle, bu\nbentten sonra gelmek üzere (ç) ve (d) bentleri eklenmiş ve sonraki bent buna\ngöre teselsül ettirilmiştir. [75] 26/11/2019 tarihli ve 30960 sayılı Resmî Gazete’de\nyayımlanan 53 sayılı Cumhurbaşkanlığı Kararna-mesinin 5 inci maddesiyle, bu\nfıkrada yer alan “yediyi” ibaresi “onu” şeklinde değiştirilmiştir. [76] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanlığı Kararnamesinin 26 ncı maddesiyle, bu\nbende “çok taraflı ilişkilerin siyasi, ekonomik” ibaresinden sonra gelmek üzere\n“, stratejik, askerî” ibaresi ve “dış politikanın” ibaresinden sonra gelmek\nüzere “ve milli dış güvenlik siyasetinin” ibaresi eklenmiştir. [77] 13/9/2018 tarihli ve 30534 sayılı Resmi Gazete’de\nyayımlanan 17 sayılı Cumhurbaşkanlığı Kararnamesi’nin 1 inci maddesiyle, bu\nbentte yer alan “6004 sayılı Kanunun 11 inci maddesinde yurtdışı görevlere\nilişkin olarak yer verilen hüküm saklı kalmak üzere,” ibaresi madde metninden\nçıkarılmıştır. [78] 6/4/2024 tarihli ve 32512 sayılı Resmî Gazete’de\nyayımlanan 158 sayılı Cumhurbaşkanı Kararnamesinin 27 inci maddesiyle, bu\nbentte yer alan “Birleşmiş Milletler Nezdinde Türkiye Daimi Temsilciliğine,”\nibaresi “uluslararası kuruluşlar nezdinde daimi temsilciliklere,” şeklinde\ndeğiştirilmiştir. [79] Anayasa Mahkemesinin 25/12/2024 tarihli ve\nE.: 2024/106; K.: 2024/224 sayılı Kararı ile bu fıkra iptal edilmiştir. Kararın\nResmî Gazete'de yayımlanmasından başlayarak altı ay sonra (13/9/2025) yürürlüğe\ngireceği hüküm altına alınmıştır. [80] 10/1/2019 tarihli ve 30651 sayılı Resmî Gazete’de\nyayımlanan 27 sayılı Cumhurbaşkanlığı Kararnamesinin 36 ncı maddesiyle, bu\nfıkrada  yer alan “merkez” ibaresinden sonra gelmek üzere “ve yurtdışı” ibaresi\neklenmiştir. [81] 17/1/2020 tarihli ve 31011 sayılı Resmî Gazete’de\nyayımlanan 56  sayılı Cumhurbaşkanlığı Kararnamesinin 1 inci maddesiyle bu\nfıkraya (g) bendinden sonra gelmek üzere (ğ) bendi eklenmiş ve sonraki bentler\nbuna göre teselsül ettirilmiştir. [82] 16/5/2019 tarihli ve 30776 sayılı Resmî Gazete’de\nyayımlanan 37 sayılı Cumhurbaşkanlığı Kararnamesinin 2 nci maddesiyle bu\nfıkraya (ç) bendinden sonra gelmek üzere (d), (e), (f), (g), (ğ), (h), (ı), (i)\nve (j) bentleri eklenmiş ve sonraki bent buna göre teselsül ettirilmiştir. [83] 17/1/2020 tarihli ve 31011 sayılı Resmî Gazete’de\nyayımlanan 56  sayılı Cumhurbaşkanlığı Kararnamesinin 2 nci maddesiyle  bu\nfıkrada yer alan “Nükleer Enerji” ibaresinden sonra gelmek üzere “ve\nUluslararası Projeler” ibaresi eklenmiştir. [84] 29/10/2021 tarihli ve 31643 sayılı Resmî Gazete’de\nyayımlanan 85 sayılı Cumhurbaşkanlığı Kararnamesinin 8 inci maddesiyle bu\nbentte yer alan “Hava Yönetimi” ibaresi “Uyum” şeklinde değiştirilmiştir. [85] 10/1/2019 tarihli ve 30651 sayılı Resmî Gazete’de\nyayımlanan 27 sayılı Cumhurbaşkanlığı Kararnamesinin 42 nci maddesiyle bu\nfıkraya (f) bendinden sonra gelmek üzere (g) bendi eklenmiş ve sonraki bentler\nbuna göre teselsül ettirilmiştir. [86] 7/8/2019 tarihli ve 30855 sayılı Resmî Gazete’de\nyayımlanan 43 sayılı Cumhurbaşkanlığı Kararnamesinin 1 inci maddesiyle; (ı)\nbendinden sonra gelmek üzere (i) bendi eklenmiş ve sonraki bentler buna göre\nteselsül ettirilmiştir. [87] 24/7/2018 tarihli ve 30488 sayılı Resmî Gazete’de\nyayımlanan 13 sayılı Cumhurbaşkanlığı Kararnamesinin 27 nci maddesiyle, 217 nci\nmaddenin birinci fıkrasına (j) bendinden sonra gelmek üzere (k), (l), (m), (n),\n(o) bentleri eklenmiş ve mevcut (k) bendi buna göre teselsül ettirilmiştir. [88] 7/8/2019 tarihli ve 30855 sayılı Resmî Gazete’de\nyayımlanan 43 sayılı Cumhurbaşkanlığı Kararnamesinin 1 inci maddesiyle; mevcut\n(o) bendinden sonra gelmek üzere (p) bendi eklenmiş ve sonraki bent buna göre\nteselsül ettirilmiştir. [89] 18/4/2020 tarihli ve 31103 sayılı Resmî Gazete’de\nyayımlanan 60 sayılı Cumhurbaşkanlığı Kararnamesinin 1 inci maddesiyle bu\nfıkraya (g) bendinden sonra gelmek üzere (ğ) bendi eklenmiş ve sonraki bentler\nbuna göre teselsül ettirilmiştir. [90] 18/4/2020 tarihli ve 31103 sayılı Resmî Gazete’de\nyayımlanan 60 sayılı Cumhurbaşkanlığı Kararnamesinin 1 inci maddesiyle bu\nbentte yer alan “gelir işlemlerine ait mevzuatı hazırlamak, her türlü” ibaresi\nyürürlükten kaldırılmıştır. [91] 7/8/2019 tarihli ve 30855 sayılı Resmî Gazete’de\nyayımlanan 43 sayılı Cumhurbaşkanlığı Kararnamesinin 1 inci maddesiyle; bu\nbentte yer alan “yapmak” ibaresinden sonra gelmek üzere “ve Hazinenin\nCumhurbaşkanı kararı ile yurtiçindeki ya da yurtdışındaki şirketlere iştirak\netmesini sağlamak” ibaresi eklenmiştir. [92] 3/7/2024 tarihli ve 32591 sayılı Resmî Gazete’de\nyayımlanan 161 sayılı Cumhurbaşkanlığı Kararnamesinin 1 inci maddesiyle, bu\nbentte yer alan “tedbirleri almak.” ibaresi “tedbirleri almak, alınan\ntedbirleri izlemek ve raporlamak,” şeklinde değiştirilmiştir. [93] 12/9/2019 tarihli ve 30886 sayılı Resmi Gazete’de\nyayımlanan 45 sayılı Cumhurbaşkanlığı Kararnamesinin 2 nci maddesiyle (ç)\nbendinden sonra gelmek üzere (d) bendi eklenmiş, sonraki bentler buna göre\nteselsül ettirilmiştir. [94] 18/4/2020 tarihli ve 31103 sayılı Resmî Gazete’de\nyayımlanan 60 sayılı Cumhurbaşkanlığı Kararnamesinin 2 nci maddesiyle bu\nfıkraya (c) bendinden sonra gelmek üzere (ç) bendi eklenmiş, sonraki bentler\nbuna göre teselsül ettirilmiştir. [95] 7/8/2019 tarihli ve 30855 sayılı Resmî Gazete’de\nyayımlanan 43 sayılı Cumhurbaşkanlığı Kararnamesinin 3 üncü maddesiyle; (ğ)\nbendinden sonra gelmek üzere (h) bendi eklenmiş, sonraki bent buna göre\nteselsül ettirilmiştir. [96] 3/7/2024 tarihli ve 32591 sayılı Resmî Gazete’de\nyayımlanan 161 sayılı Cumhurbaşkanlığı Kararnamesinin 2 nci maddesiyle, bu fıkraya\n(ç) bendinden sonra gelmek üzere (d) bendi eklenmiş, sonraki bentler buna göre\nteselsül ettirilmiştir. [97] 18/4/2020 tarihli ve 31103 sayılı Resmî Gazete’de yayımlanan 60 sayılı Cumhurbaşkanlığı\nKararnamesinin 3 üncü maddesiyle bu bentte yer alan “Kamu harcamaları ile\nDevlet gelirlerinin” ibaresi “Kamu harcamalarının” şeklinde değiştirilmiştir. [98] 7/8/2019 tarihli ve 30855 sayılı Resmî Gazete’de\nyayımlanan 43 sayılı Cumhurbaşkanlığı Kararnamesinin 5 inci maddesiyle; bu\nmadde başlığı “Muhasebat ve Mali Kontrol Genel Müdürlüğü” iken metne işlendiği\nşekilde ve birinci fıkranın birinci cümlesinde yer alan “Muhasebat ve Mali\nKontrol Genel Müdürlüğünün” ibaresi “Muhasebat Genel Müdürlüğünün” şeklinde\ndeğiştirilmiştir. [99] 14/9/2024 tarihli ve 32662 sayılı Resmî Gazete’de yayımlanan 163 sayılı\nCumhurbaşkanlığı Kararnamesinin 8 inci maddesi ile bu fıkraya (o) bendinden\nsonra gelmek üzere (ö), (p) ve (r) bentleri eklenmiş ve sonraki bent buna göre\nteselsül ettirilmiştir. [100] 24/7/2018 tarihli ve 30488 sayılı Resmî Gazete’de\nyayımlanan 13 sayılı Cumhurbaşkanlığı Kararnamesinin 27 nci maddesiyle, 225\ninci maddenin birinci fıkrasına (j) bendinden sonra gelmek üzere (k), (l), (m),\n(n), (o), (ö) bentleri eklenmiş ve mevcut (k) bendi buna göre teselsül\nettirilmiştir. [101] 7/8/2019 tarihli ve 30855 sayılı Resmî Gazete’de\nyayımlanan 43 sayılı Cumhurbaşkanlığı Kararnamesinin 9 uncu maddesiyle; fıkraya\n(ö) bendinden sonra gelmek üzere (p) bendi eklenmiş ve sonraki bent buna göre\nteselsül ettirilmiştir. [102] 18/4/2020 tarihli ve 31103 sayılı Resmî Gazete’ de\nyayımlanan 60 sayılı Cumhurbaşkanlığı Kararnamesinin 6 ncı maddesiyle bu\nfıkrada yer alan  “Grup Başkanları” ibaresi “Daire Başkanları” şeklinde\ndeğiştirilmiştir. [103] 18/4/2020tarihli ve 31103 sayılı Resmî Gazete’ de\nyayımlanan 60 sayılı Cumhurbaşkanlığı Kararnamesinin 6 ncı maddesiyle bu\nfıkrada yer alan “grup başkanlıkları” ibaresi “daire başkanlıkları” şeklinde\ndeğiştirilmiştir. [104] 18/4/2020 tarihli ve 31103 sayılı Resmî Gazete’ de yayımlanan 60 sayılı\nCumhurbaşkanlığı Kararnamesinin 6 ncı maddesiyle bu fıkrada yer alan “aktif ve\nöz sermaye büyüklükleri” ibaresinden sonra gelmek üzere “, bulundukları\nsektörler ve inceleme konuları” ibaresi eklenmiştir. [105] 18/7/2025 tarihli ve 32959 sayılı Resmî Gazete’de yayımlanan 187 sayılı Cumhurbaşkanlığı\nKararnamesinin 1 inci maddesiyle bu fıkrada yer alan “Hazine Kontrolörleri\nKurulu Başkanlığı,” ibaresinden sonra gelmek üzere “doğrudan Bakana bağlı olup”\nibaresi eklenmiştir. [106] 7/8/2019 tarihli ve 30855 sayılı Resmî Gazete’de yayımlanan 43 sayılı Cumhurbaşkanlığı\nKararnamesinin 16 ncı maddesiyle; bu madde başlığı “Sigorta Denetleme Kurulu”\niken metne işlendiği şekilde değiştirilmiştir. [107] 25/8/2021 tarihli ve 31579 sayılı Resmî Gazete’de\nyayımlanan 83 sayılı Cumhurbaşkanlığı Kararnamesinin 2 nci maddesiyle bu\nfıkraya “Defterdarlık Uzman Yardımcısı” ibaresinden sonra gelmek üzere “ile\ndefterdarlıkların teşkilat ve görev alanına giren konularda teftiş, denetim,\nsoruşturma ve inceleme işleri yaptırmak üzere 375 sayılı Kanun Hükmünde\nKararnamenin ek 24 üncü maddesi uyarınca doğrudan defterdara bağlı Muhasebe\nDenetmeni ve Muhasebe Denetmen Yardımcısı” ibaresi eklenmiştir. [108] 3/7/2024 tarihli ve 32591 sayılı Resmî Gazete’de\nyayımlanan 161 sayılı Cumhurbaşkanlığı Kararnamesinin 4 üncü maddesiyle, bu\nfıkrada yer alan “Defterdarlık Uzmanı ve Defterdarlık Uzman Yardımcısı ile\ndefterdarlıkların teşkilat ve görev alanına giren konularda teftiş, denetim,\nsoruşturma ve inceleme işleri yaptırmak üzere” ibaresi “Muhasebe Uzmanı ve\nMuhasebe Uzman Yardımcısı ile” şeklinde değiştirilmiştir. [109] 3/7/2024 tarihli ve 32591 sayılı Resmî\nGazete’de yayımlanan 161 sayılı Cumhurbaşkanlığı Kararnamesinin 7 nci\nmaddesiyle, bu fıkrada yer alan “defterdarlık” ibaresi “muhasebe” şeklinde\ndeğiştirilmiştir. [110] 3/7/2024 tarihli ve 32591 sayılı Resmî\nGazete’de yayımlanan 161 sayılı Cumhurbaşkanlığı Kararnamesinin 8 inci\nmaddesiyle, bu maddesinin birinci fıkrasında yer alan “defterdarlıklara”\nibaresi “defterdara” şeklinde, ikinci fıkrasında yer alan “defterdarlık”\nibaresi “muhasebe” şeklinde değiştirilmiştir. [111] 3/7/2024 tarihli ve 32591 sayılı Resmî\nGazete’de yayımlanan 161 sayılı Cumhurbaşkanlığı Kararnamesinin 9 uncu\nmaddesiyle, bu fıkrada yer alan “defterdarlık” ibaresi “muhasebe” şeklinde\ndeğiştirilmiştir. [112] 10/1/2019 tarihli ve 30651 sayılı Resmî Gazete’de\nyayımlanan 27 sayılı Cumhurbaşkanlığı Kararnamesinin 48 inci maddesiyle, bu\nfıkraya (c) bendinden sonra gelmek üzere (ç) bendi eklenmiş ve sonraki bentler\nbuna göre teselsül ettirilmiştir. [113] 18/4/2019 tarihli ve 30749 sayılı Resmi Gazete’de yayımlanan 32 sayılı\nCumhurbaşkanlığı Kararnamesinin 1 inci maddesi ile fıkraya (g) bendinden sonra\ngelmek üzere bent eklenmiş ve sonraki bentler buna göre teselsül ettirilmiştir. [114] 13/9/2018 tarihli ve 30534 sayılı Resmi Gazete’de yayımlanan 17 sayılı Cumhurbaşkanlığı\nKararnamesi ile bu fıkraya (ı) bendinden sonra gelmek üzere (i) bendi eklenmiş\nve sonraki bentler buna göre teselsül ettirilmiştir. [115] 30/6/2021 tarihli ve 31527 sayılı Resmî Gazete’de yayımlanan 75 sayılı\nCumhurbaşkanlığı Kararnamesinin 1 inci maddesiyle bu fıkraya (ç) bendinden\nsonra gelmek üzere (d) bendi eklenmiş ve sonraki bentler buna göre teselsül\nettirilmiştir. [116] 21/11/2023 tarihli ve 32376 sayılı Resmî Gazete’de yayımlanan 155 sayılı\nCumhurbaşkanlığı Kararnamesinin 1 inci maddesiyle, bu bentte yer alan “ve sivil\nhava meydanları, limanlar ve sınır kapılarına” ibaresi yürürlükten\nkaldırılmıştır. [117] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu fıkrada yer alan “…ve mülkiye müfettişlerinin…” ibaresi iptal\nedilmiştir. [118] 13/9/2018 tarihli ve 30534 sayılı Resmi Gazete’de yayımlanan 17 sayılı\nCumhurbaşkanlığı Kararnamesi’nin 1 inci maddesiyle, bu madde başlığı “Dernekler\nDairesi Başkanlığı” iken metne işlendiği şekilde değiştirilmiştir. [119] Anayasa Mahkemesinin 29/12/2022 Tarihli ve E: 2018/149, K: 2022/163 Sayılı\nKararı ile bu bentte yer alan “…kayıtlarını tutmak,…” ibaresi iptal edilmiştir. [120] Anayasa Mahkemesinin 29/12/2022 Tarihli ve E: 2018/149, K: 2022/163 Sayılı\nKararı ile bu bentte yer alan “…kayıtlarını tutmak,…” ibaresi iptal edilmiştir. [121] Anayasa Mahkemesinin 29/12/2022 Tarihli ve E: 2018/149, K: 2022/163 Sayılı\nKararı ile bu fıkrada yer alan “Bu maddede belirtilen dernek ve kuruluşlar ve\nbunların üyelerinin kaydedileceği kütüğün şekli, düzenleme ve kayıt esasları\nile…” ibaresi iptal edilmiştir. [122] 6/2/2021 tarihli ve 31387 sayılı Resmî Gazete’de yayımlanan 70 sayılı\nCumhurbaşkanlığı Kararnamesinin 6 ncı maddesiyle, bu maddeye birinci fıkradan\nsonra gelmek üzere ikinci ve üçüncü fıkralar eklenmiş ve sonraki fıkralar buna\ngöre teselsül ettirilmiştir. [123] 15/7/2018 tarihli ve 30479 sayılı Resmî Gazete’de yayımlanan 4 sayılı\nCumhurbaşkanlığı Kararnamesinin 799 uncu maddesiyle, bu maddenin başlığı\n“Dernekler denetçisi istihdamı” iken metne işlendiği şekilde değiştirilmiştir. [124] 15/7/2018 tarihli ve 30479 sayılı Resmî Gazete’de yayımlanan 4 sayılı\nCumhurbaşkanlığı Kararnamesinin 799 uncu maddesiyle, birinci fıkraya “Dernekler\nDenetçi Yardımcıları” ibaresinden sonra gelmek üzere “ile Mahalli İdareler\nKontrolörleri” ibaresi eklenmiştir. [125] 9 /11/2022 tarihli ve 32008 sayılı Resmî Gazete’de\nyayımlanan 112 sayılı Cumhurbaşkanlığı Kararnamesinin 1 inci maddesiyle bu\nfıkraya (f) bendinden sonra gelmek üzere (g) bendi eklenmiş ve sonraki bent\nbuna göre teselsül ettirilmiştir. [126] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 51 inci maddesiyle, fıkraya (g) bendinden sonra\ngelmek üzere (ğ) bendi eklenmiş ve  sonraki bentler buna göre teselsül\nettirilmiştir. [127] 14/4/2020 tarihli ve 31099 sayılı Resmî Gazete’de yayımlanan 59 sayılı\nCumhurbaşkanlığı Kararnamesinin 2 nci maddesiyle bu fıkraya (ğ) bendinden sonra\ngelmek üzere (h) bendi eklenmiş ve sonraki bentler buna göre teselsül\nettirilmiştir. [128] 18/4/2020 tarihli ve 31103 sayılı Resmî Gazete’ de yayımlanan 60 sayılı\nCumhurbaşkanlığı Kararnamesinin 10 uncu maddesiyle bu fıkraya (h) bendinden\nsonra gelmek üzere (ı) bendi eklenmiş ve sonraki bentler buna göre teselsül\nettirilmiştir. [129] 9 /11/2022 tarihli ve 32008 sayılı Resmî Gazete’de\nyayımlanan 112 sayılı Cumhurbaşkanlığı Kararnamesinin 2 nci maddesiyle bu\nfıkraya (j) bendinden sonra gelmek üzere (k) bendi eklenmiş ve sonraki bentler\nbuna göre teselsül ettirilmiştir. [130] 6/4/2024 tarihli ve 32512 sayılı Resmî Gazete’de yayımlanan 158 sayılı\nCumhurbaşkanlığı Kararnamesinin 32 nci maddesiyle, bu fıkranın (a) bendinde yer\nalan “Vatandaşların” ibaresi “Toplumun” şeklinde değiştirilmiş, (d) bendinde\nyer alan “çalışma” ibaresi yürürlükten kaldırılmış, (l) bendinden sonra gelmek\nüzere (m) ve (n) bentleri eklenmiş ve sonraki bent buna göre teselsül\nettirilmiştir. [131] 28/1/2023 tarihli ve 32087 sayılı Resmî Gazete’de yayımlanan 118 sayılı\nCumhurbaşkanlığı Kararnamesinin 1 inci maddesiyle bu fıkraya “uygulamak,”\nibaresinden sonra gelmek üzere “Bakanlıkça uygun görülen kütüphanelerde,\nkütüphane kullanıcılarına yiyecek ve içecek gibi ikramlarda bulunmak,” ibaresi\neklenmiştir. [132] 6/4/2024 tarihli ve 32512 sayılı Resmî Gazete’de yayımlanan 158 sayılı\nCumhurbaşkanlığı Kararnamesinin 33 üncü maddesiyle, bu bentten sonra gelmek\nüzere (o), (ö), (p), (r) ve (s) bentleri eklenmiş ve sonraki bent buna göre\nteselsül ettirilmiştir. [133] 16/5/2019 tarihli ve 30776 sayılı Resmî Gazete’ de yayımlanan 37 sayılı\nCumhurbaşkanlığı Kararnamesinin 8 inci maddesi ile bu fıkranın birinci\ncümlesinde yer alan “kontrolör” ibaresinden sonra gelmek üzere “ve stajyer\nkontrolör” ibaresi ve ikinci cümlesinde yer alan “Kontrolörlerin” ibaresinden\nsonra gelmek üzere “ve stajyer kontrolörlerin” ibaresi eklenmiştir. [134] 14/4/2020 tarihli ve 31099 sayılı Resmî Gazete’de yayımlanan 59 sayılı\nCumhurbaşkanlığı Kararnamesinin 4 üncü maddesiyle\nbu fıkraya (b) bendinden sonra gelmek üzere (c) bendi eklenmiş ve sonraki bent buna\ngöre teselsül ettirilmiştir. [135] 6/2/2021 tarihli ve 31387 sayılı Resmî Gazete’de yayımlanan 70 sayılı\nCumhurbaşkanlığı Kararnamesinin 8 inci maddesiyle, bu fıkraya (l) bendinden\nsonra gelmek üzere  (m) ve (n) bentleri eklenmiş, sonraki bentler buna göre\nteselsül ettirtilmiştir. [136] 28/12/2024 tarihli ve 32766 sayılı Resmî Gazete’ de\nyayımlanan 176 sayılı Cumhurbaşkanlığı Kararnamesinin 3 üncü maddesiyle, bu\nfıkraya (d) bendinden sonra gelmek üzere (e), (f) ve (g) bentleri eklenmiş ve\nsonraki bent buna göre teselsül ettirilmiştir. [137] 28/12/2024 tarihli ve 32766 sayılı Resmî Gazete’ de\nyayımlanan 176 sayılı Cumhurbaşkanlığı Kararnamesinin 5 inci maddesiyle, bu\nfıkraya (d) bendinden sonra gelmek üzere (e) bendi eklenmiş ve sonraki bent\nbuna göre teselsül ettirilmiştir. [138] Anayasa Mahkemesinin 1/2/2024 tarihli ve E.:2021/38; K.:2024/25\nsayılı Kararı ile bu bentte yer alan “…usul ve esasları belirleyerek…” ibaresi\niptal edilmiştir. [139] 3/12/2021 tarihli ve 31678 sayılı Resmî Gazete’de yayımlanan 87 sayılı\nCumhurbaşkanlığı Kararnamesinin 1 inci maddesiyle bu maddeye birinci fıkradan\nsonra gelmek üzere ikinci fıkra eklenmiş, sonraki bentler buna göre teselsül\nettirilmiştir. [140] 6/7/2021 tarihli ve 31533 sayılı Resmî Gazete’de yayımlanan 78 sayılı\nCumhurbaşkanlığı Kararnamesinin 1 inci maddesiyle bu fıkraya (d) bendinden\nsonra gelmek üzere (e) bendi eklenmiş ve sonraki bent buna göre teselsül\nettirilmiştir. [141] 3/12/2021 tarihli ve 31678 sayılı Resmî Gazete’de yayımlanan 87 sayılı\nCumhurbaşkanlığı Kararnamesinin 1 inci maddesiyle bu fıkrada yer alan “Bakanlık\nMaarif Müfettişleri ve Bakanlık Maarif Müfettiş Yardımcılarından” ibaresi\n“başmüfettiş, müfettiş ve müfettiş yardımcılarından” şeklinde değiştirilmiştir. [142] Anayasa Mahkemesinin 18/1/2024 tarihli ve E: 2021/89, K: 2024/8 sayılı Kararı\nile bu fıkrada yer alan “…Bakanlık Maarif Müfettişlerinin ve Bakanlık Maarif\nMüfettiş yardımcılarının…” ibaresinin “…başmüfettiş, müfettiş ve müfettiş\nyardımcılarının…” şeklinde değiştirilmesi ve aynı fıkrada yer alan “…görev,\nyetki ve sorumlulukları, mesleğe alınmaları, yetiştirilmeleri, yeterlikleri,\nyükselmeleri, görevlendirilmeleri, çalışma merkezlerine dağılımları, merkezler\narasında yer değiştirmeleri…” ibaresi iptal edilmiştir. [143] 3/12/2021 tarihli ve 31678 sayılı Resmî Gazete’de yayımlanan 87 sayılı\nCumhurbaşkanlığı Kararnamesinin 1 inci maddesiyle bu fıkrada yer alan “Bakanlık\nMaarif Müfettişlerinin ve Bakanlık Maarif Müfettiş Yardımcılarının” ibaresi\n“başmüfettiş, müfettiş ve müfettiş yardımcılarının” şeklinde değiştirilmiştir. [144] 6/2/2021 tarihli ve 31387 sayılı Resmî Gazete’ de yayımlanan 70 sayılı\nCumhurbaşkanlığı Kararnamesinin Geçici 1 inci maddesi uyarınca kaldırılan Bilgi\nİşlem Dairesi Başkanı ve İnşaat ve Emlak Dairesi Başkanı kadrolarında\nbulunanların görevleri başka bir işleme gerek kalmaksızın sona ermiştir. [145] 4/8/2018 tarihli ve 30499 sayılı Resmî Gazete’de yayımlanan 15 sayılı\nCumhurbaşkanlığı Kararnamesinin 1 inci maddesiyle, bu fıkrada yer alan\n“Çalışma, Sosyal Hizmetler ve Aile Bakanlığının” ibaresi “Aile, Çalışma ve Sosyal\nHizmetler Bakanlığının” şeklinde değiştirilmiştir. [146] 15/7/2018 tarihli ve 30479 sayılı Resmî Gazete’de yayımlanan 4 sayılı\nCumhurbaşkanlığı Kararnamesinin 799 uncu maddesiyle bu bentte yer alan\n“Genelkurmay Başkanlığı tarafından tespit olunacak ilke, öncelik ve ana\nprogramlarına göre:” ibaresi “Genelkurmay Başkanlığı tarafından tespit olunan\nve Milli Savunma Bakanı tarafından onaylanan ilke, öncelik ve ana programlarına\ngöre:” şeklinde değiştirilmiştir. [147] Bu madde başlığı “Kuvvet komutanlıklarının bağlılığı” iken, 15/7/2018 tarihli\nve 30479 sayılı Resmî Gazete’de yayımlanan 4 sayılı Cumhurbaşkanlığı\nKararnamesinin 799 uncu maddesiyle metne işlendiği şekilde değiştirilmiştir. [148] 6/2/2021 tarihli ve 31387 sayılı Resmî Gazete’de yayımlanan 70 sayılı Cumhurbaşkanlığı\nKararnamesinin 13 üncü maddesiyle, bu fıkraya (ı) bendinden sonra gelmek üzere\n(i) bendi eklenmiş, sonraki bentler buna göre teselsül ettirilmiştir. [149] 6/2/2021 tarihli ve 31387 sayılı Resmî Gazete’de yayımlanan 70 sayılı\nCumhurbaşkanlığı Kararnamesinin 14 üncü maddesiyle, bu fıkraya (ğ) bendinden\nsonra gelmek üzere bent eklenmiş ve sonraki bent buna göre teselsül\nettirilmiştir. [150] 15/7/2018 tarihli ve 30479 sayılı Resmî Gazete’de yayımlanan 4 sayılı\nCumhurbaşkanlığı Kararnamesinin 799 uncu maddesiyle, bu fıkrada  yer alan\n“bağlısı” ibaresi “Genelkurmay Başkanlığı ve” şeklinde değiştirilmiştir. [151] 6/2/2021 tarihli ve 31387 sayılı Resmî Gazete’de yayımlanan 70 sayılı\nCumhurbaşkanlığı Kararnamesinin 18 inci maddesiyle, bu fıkrada yer alan\n“teşkilatının” ibaresi “teşkilatı ve” şeklinde değiştirilmiş ve birinci\nfıkradan sonra gelmek üzere ikinci fıkra eklenmiş, sonraki fıkra buna göre\nteselsül ettirilmiştir. [152] 6/2/2021 tarihli ve 31387 sayılı Resmî Gazete’de yayımlanan 70 sayılı\nCumhurbaşkanlığı Kararnamesinin 18 inci maddesiyle, bu fıkrada yer alan\n“müfettişlerin” ibaresinden sonra gelmek üzere “ve müfettiş yardımcılarının”\nibaresi eklenmiştir. [153] 18/4/2019 tarihli ve 30749 sayılı Resmi Gazete’de yayımlanan Cumhurbaşkanlığı\nKararnamesinin 8 inci maddesiyle fıkraya (ı) bendinden sonra gelmek üzere (i),\n(j), (k) ve (l) bentleri eklenmiş, sonraki bent buna göre teselsül\nettirilmiştir. [154] 15/7/2018 tarihli ve 30479 sayılı Resmî Gazete’de yayımlanan 4 sayılı\nCumhurbaşkanlığı Kararnamesinin 799 uncu maddesiyle, bu fıkrada yer alan “ek 27\nnci” ibaresi “ek 26 ncı” şeklinde değiştirilmiştir. [155] 15/7/2018 tarihli ve 30479 sayılı Resmî Gazete’de\nyayımlanan 4 sayılı Cumhurbaşkanlığı Kararnamesinin 799 uncu maddesiyle, bu\nfıkrada yer alan alan “bağlısı” ibaresi “Genelkurmay Başkanlığı,” şeklinde\ndeğiştirilmiştir. [156] [84] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 58 inci maddesiyle, bu fıkranın (g) bendinden\nsonra gelmek üzere (ğ) eklenmiş ve sonraki bentler buna göre teselsül\nettirilmiştir. [157] Anayasa Mahkemesinin 28/12/2023 Tarihli ve\nE: 2019/30, K: 2023/227 Sayılı Kararı ile bu fıkrada yer alan “…ve\nmüfettişlerin…” ibaresi iptal edilmiştir . [158] 18/1/2019 tarihli ve 30659 sayılı Resmî Gazete’de yayımlanan 28 sayılı Cumhurbaşkanlığı\nKararnamesinin 3 üncü maddesi ile bu maddenin birinci fıkrasından sonra gelmek\nüzere ikinci ve üçüncü fıkralar eklenmiş ve sonraki fıkralar buna göre teselsül\nettirilmiştir. [159] Anayasa\nMahkemesinin 27/12/2023 tarihli ve E.: 2020/52; K.: 2023/223 sayılı Kararı ile\nbu bentte yer alan “…veya denetletmek;…” ibaresi iptal edilmiştir. [160] Anayasa Mahkemesinin 27/12/2023 tarihli\nve E.: 2020/52; K.: 2023/223 sayılı Kararı ile bu fıkrada yer alan\n“…belirleyeceği usul ve esaslar çerçevesinde…” ibaresi iptal edilmiştir. [161] Anayasa Mahkemesinin 27/12/2023 tarihli\nve E.: 2020/52; K.: 2023/223 sayılı Kararı ile bu bentte yer alan “…ya da\nyaptırmak,” ibaresi iptal edilmiştir. [162] Anayasa Mahkemesinin 27/12/2023 tarihli\nve E.: 2020/52; K.: 2023/223 sayılı Kararı ile bu bentte yer alan “…usul ve\nesasları belirlemek,” ibaresi iptal edilmiştir. [163] Anayasa Mahkemesinin 27/12/2023 tarihli\nve E.: 2020/52; K.: 2023/223 sayılı Kararı ile bu bentte yer alan\n“…belirlenecek usul ve esaslar dâhilinde…” ibaresi iptal edilmiştir. [164] Anayasa Mahkemesinin 27/12/2023 tarihli\nve E.: 2020/52; K.: 2023/223 sayılı Kararı ile bu bentte yer alan “…imar\nplanlarının hazırlanması ve onaylanması, onaylanan uygulama imar planına göre\narazi kullanımı, yapı ve tesislerin projelendirilmesi,…” ibaresi iptal\nedilmiştir. [165] Anayasa Mahkemesinin 27/12/2023 tarihli ve\nE.: 2020/52; K.: 2023/223 sayılı Kararı ile bu bentte yer alan “…desteklere\nilişkin usul ve esasları belirlemek,” ibaresi iptal edilmiştir. [166] Anayasa Mahkemesinin 27/12/2023 tarihli\nve E.: 2020/52; K.: 2023/223 sayılı Kararı ile bu bentte yer alan “…bunlara\nilişkin usul ve esasları belirlemek…” ibaresi iptal edilmiştir. [167] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 8 inci maddesiyle, bu bentte yer alan “Yatırım Ofisi” ibareleri “Yatırım\nve Finans Ofisi” şeklinde değiştirilmiştir. [168] 14/4/2020 tarihli ve 31099 sayılı Resmî Gazete’ de yayımlanan 59 sayılı\nCumhurbaşkanlığı Kararnamesinin 18 inci maddesiyle bu fıkraya (b) bendinden sonra\ngelmek üzere (c) ve (ç) bendi eklenmiş ve sonraki bent buna göre teselsül\nettirilmiştir. [169] 14/4/2020 tarihli ve 31099 sayılı Resmî Gazete’ de yayımlanan 59 sayılı\nCumhurbaşkanlığı Kararnamesinin 20 nci maddesiyle bu fıkraya (b) bendinden\nsonra gelmek üzere (c) ve (ç) bendi eklenmiş ve sonraki bent buna göre teselsül\nettirilmiştir. [170] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 9 uncu maddesiyle bu bentte yer alan “çölleşme\nve erozyonla mücadele,” ibaresi yürürlükten kaldırılmıştır. [171] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 67 nci maddesiyle, bu fıkraya (ı) bendinden\nsonra gelmek üzere (i) bendi eklenmiş ve sonraki bentler buna göre teselsül\nettirilmiştir. [172] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 10 uncu maddesiyle bu fıkraya  (i) bendinden\nsonra gelmek üzere (j) bendi eklenmiş ve sonraki bentler buna göre teselsül\nettirilmiştir. [173] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 2 nci maddesiyle bu bentte yer alan “; veteriner\nsınır kontrol noktalarını ve bunların çalışma esaslarını belirlemek” ibaresi\nyürürlükten kaldırılmıştır. [174] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 2 nci maddesiyle bu bentte yer alan “Canlı\nhayvan, bitki” ibaresi “Bitki” şeklinde değiştirilmiştir. [175] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 2 nci maddesiyle bu bentte yer alan “hayvan,”\nibaresi yürürlükten kaldırılmıştır. [176] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 2 nci maddesiyle bu bentte yer alan “Hayvan ve bitki” ibaresi “Bitki”\nşeklinde değiştirilmiştir. [177] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 2 nci maddesiyle bu bentte yer alan “ve hayvan”\nibaresi yürürlükten kaldırılmıştır. [178] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 3 üncü maddesiyle bu fıkraya (h) bendinden\nsonra gelmek üzere bentler eklenmiş ve sonraki bent buna göre teselsül ettirilmiştir. [179] 18/7/2025 tarihli ve 32959 sayılı Resmî Gazete’de yayımlanan 187 sayılı\nCumhurbaşkanlığı Kararnamesinin 3 üncü maddesiyle bu bentte yer alan “programları”\nibaresinden sonra gelmek üzere “hazırlamak,” ibaresi eklenmiştir. [180] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 11 inci maddesiyle (ı) bendinde yer alan\n“çevre, kuraklık, çölleşme, diğer” ibaresi “çevre kirliliği, kuraklık, çölleşme\nve benzeri sebeplerden kaynaklanan” şeklinde değiştirilmiştir. [181] 14/9/2024 tarihli ve 32662 sayılı Resmî Gazete’de yayımlanan 163 sayılı\nCumhurbaşkanlığı Kararnamesinin 13 üncü maddesi ile bu fıkraya (n) bendinden\nsonra gelmek üzere (o) bendi eklenmiş ve sonraki bent buna göre teselsül\nettirilmiştir. [182] 29/11/2023 tarihli ve 32384\nsayılı Resmî Gazete’de yayımlanan 157 sayılı Cumhurbaşkanlığı Kararnamesinin 4\nüncü maddesiyle, bu fıkraya (ı) bendinden sonra gelmek üzere (i) bendi eklenmiş\nve sonraki bent buna göre teselsül ettirilmiştir. [183] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 71 inci maddesiyle, bu fıkraya (u) bendinden\nsonra gelmek üzere (ü) bendi eklenmiş ve sonraki bent buna göre teselsül\nettirilmiştir. [184] 7/7/2021 tarihli ve 31534 sayılı Resmî Gazete’de yayımlanan 79 sayılı\nCumhurbaşkanlığı Kararnamesi ile kaldırılan birimlere ve bunların\nyöneticilerine yapılan atıflar, kaldırılan birimlerin görevlerini devralan\nbirim ve yöneticilere yapılmış sayılır. [185] 7/7/2021 tarihli ve 31534 sayılı Resmî Gazete’de yayımlanan 79 sayılı\nCumhurbaşkanlığı Kararnamesinin 2 nci maddesiyle bu fıkraya (l) bendinden sonra\ngelmek üzere (m) ve (n) bentleri eklenmiş ve sonraki bentler buna göre teselsül\nettirilmiştir. [186] 7/7/2021 tarihli ve 31534 sayılı Resmî Gazete’de yayımlanan 79 sayılı\nCumhurbaşkanlığı Kararnamesinin 3 üncü maddesiyle bu fıkranın (c) bendinde yer\nalan “ihraç maddelerimize karşı uygulanan kısıtlayıcı tedbirlerin ortadan\nkaldırılmasına veya iyileştirilmesine yönelik çalışmalar yapmak,” ibaresi\nyürürlükten kaldırılmış, (ı) bendinin sonuna “yurtdışı fuar ve sergiler düzenlemek\nveya düzenlettirmek,” ibaresi ile (ı) bendinden sonra gelmek üzere (i) ve (j)\nbentleri eklenmiş ve sonraki bentler buna göre teselsül ettirilmiştir. [187] Anayasa Mahkemesinin 28/12/2023 Tarihli ve\nE: 2019/30, K: 2023/227 Sayılı Kararı ile bu bentte yer alan “Türkiye\nİhracatçılar Meclisi ve İhracatçı Birlikleri ile ilgili mevzuatı hazırlamak ve\nyayımlamak,…” ibaresi iptal edilmiştir. [188] 7/7/2021 tarihli ve 31534 sayılı Resmî Gazete’de yayımlanan 79 sayılı\nCumhurbaşkanlığı Kararnamesinin 4 üncü maddesiyle bu fıkranın (e) bendinden\nsonra gelmek üzere (f) bendi eklenmiş ve sonraki bentler buna göre teselsül\nettirilmiştir. [189] 6/2/2021 tarihli ve 31387 sayılı Resmî Gazete’de yayımlanan 70 sayılı\nCumhurbaşkanlığı Kararnamesinin 22 nci maddesiyle, bu fıkraya (i) bendinden\nsonra gelmek üzere (j) bendi eklenmiş ve sonraki bentler buna göre teselsül\nettirilmiştir. [190] 7/7/2021 tarihli ve 31534 sayılı Resmî Gazete’de yayımlanan 79 sayılı\nCumhurbaşkanlığı Kararnamesinin 5 inci maddesiyle bu fıkranın (ç) bendinde yer\nalan “ilgili birimlerden iletilen sonradan kontrol sonuçlarına göre gerekli\nişlemleri yapmak,” ibaresi yürürlükten kaldırılmış, (s) bendinden sonra gelmek\nüzere (ş) ve (t) bentleri eklenmiş ve sonraki bent buna göre teselsül\nettirilmiştir. [191] 7/7/2021 tarihli ve 31534 sayılı Resmî Gazete’de yayımlanan 79 sayılı\nCumhurbaşkanlığı Kararnamesinin 8 inci maddesiyle bu fıkranın (g) bendinde yer\nalan “Risk Yönetimi, Tasfiye ve Döner Sermaye” ibaresi “Ticaret Araştırmaları\nve Risk Değerlendirme” şeklinde değiştirilmiş, (ğ) bendinden sonra gelmek üzere\n(h) bendi eklenmiş ve sonraki bent buna göre teselsül ettirilmiştir. [192] 24/7/2018 tarihli ve 30488 sayılı Resmî Gazete’de yayımlanan 14 sayılı\nCumhurbaşkanlığı Kararnamesinin 26 ncı maddesiyle, bu bentte yer alan “haberleşme\nve posta iş ve hizmetlerinin” ibaresi “haberleşme ve posta iş ve hizmetleri ile\nKaradeniz ile Marmara denizini birleştiren ve gemilerin seyrüseferine imkan\nveren Kanal İstanbul ve benzeri su yolu projelerinin” şeklinde\ndeğiştirilmiştir. [193] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 4 üncü maddesiyle bu bende “haberleşme”\nibaresinden sonra gelmek üzere “, akıllı ulaşım sistemleri” ibaresi\neklenmiştir. [194] 13/12/2018 tarihli ve 30624 sayılı Resmi Gazete’de yayımlanan 23 sayılı\nCumhurbaşkanlığıı Kararnamesi’nin 11 inci maddesiyle bu bentte yer alan “,\nhavacılık ve uzay teknolojileri” ibaresi yürürlükten kaldırılmıştır. [195] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 6 ncı maddesiyle bu bentte yer alan “Karayolu,\ndemiryolu, havayolu ve denizyoluyla” ibaresi “Karayolu ve demiryoluyla”\nşeklinde değiştirilmiştir. [196] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 6 ncı maddesiyle bu bentlere “tehlikeli mal\ntaşımacılığı” ibaresinden önce gelmek üzere “karayolu ve demiryolunda\ngerçekleştirilen” ibaresi eklenmiştir. [197] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 6 ncı maddesiyle bu bentte yer alan “karayolu,\ndemiryolu, havayolu ve denizyolu” ibaresi “karayolu ve demiryolu” şeklinde\ndeğiştirilmiştir. [198] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 6 ncı maddesiyle bu bende “tehlikeli mal\ntaşımacılığı” ibaresinden önce gelmek üzere “karayolu ve demiryolunda\ngerçekleştirilen” ibaresi eklenmiştir. [199] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 7 nci maddesiyle bu fıkraya (ş) bendinden sonra\ngelmek üzere (t), (u) ve (ü) bentleri eklenmiş ve sonraki bent buna göre\nteselsül ettirilmiştir. [200] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 7 nci maddesiyle (c) bendine “bu işlerde\nçalışanların” ibaresinden sonra gelmek üzere “, denizyolu yük taşımacılığı\nzincirinde diğer görev yapanların” ibaresi, (ç) bendinin sonuna “gemi adamlarının\nistihdamını desteklemek amacıyla ilgili kurum ve kuruluşlarla işbirliği\nyapmak,” ibaresi ve (f) bendine“temin” ibaresinden sonra gelmek üzere “etmek ve\ndeniz trafiğinin kıyıdan takibi, kontrolü, düzenlenmesi ve denetlenmesine\nyönelik her türlü gemi takip sistemi” ibaresi eklenmiştir. [201] 17/1/2020 tarihli ve 31011 sayılı Resmî Gazete’de yayımlanan 56 sayılı\nCumhurbaşkanlığı Kararnamesinin 8 inci maddesi ile bu fıkraya (ı) bendinden\nsonra gelmek üzere (i) bendi  eklenmiş ve sonraki bent buna göre teselsül ettirilmiştir. [202] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 8 inci maddesiyle bu fıkraya (j) bendinden\nsonra gelmek üzere (k) bendi eklenmiş ve sonraki bent buna göre teselsül\nettirilmiştir. [203] Anayasa Mahkemesinin 25/12/2024 tarihli ve E.: 2022/74; K.:\n2024/223 sayılı Kararı ile bu bentte yer alan “...kurdurmak,...” ve\n“...işlettirmek,...” ibareleri iptal edilmiştir. Kararın Resmî Gazete'de\nyayımlanmasından başlayarak altı ay sonra (12/9/2025) yürürlüğe gireceği hüküm\naltına alınmıştır. [204] 24/7/2018 tarihli ve 30488 sayılı Resmî Gazete’de yayımlanan 14 sayılı\nCumhurbaşkanlığı Kararnamesinin 26 ncı maddesi ile, 485 inci maddenin birinci\nfıkrasına (ı) bendinden sonra gelmek üzere (i) bendi eklenmiş ve müteakip\nbentler buna göre teselsül ettirilmiştir. [205] 13/12/2018 tarihli ve 30624 sayılı Resmi Gazete’de yayımlanan 23 sayılı\nCumhurbaşkanlığı Kararnamesi’nin 11 inci maddesiyle bu bentte yer alan “,\nhavacılık ve uzay ” ibaresi yürürlükten kaldırılmıştır. [206] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 9 uncu maddesiyle bu madde başlığı “Denetim\nHizmetleri Başkanlığı” iken metne işlendiği şekilde ve birinci fıkrada yer alan\n“Denetim Hizmetleri Başkanlığının” ibaresi “Rehberlik ve Teftiş Başkanlığının”\nşeklinde değiştirilmiştir. [207] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 10 uncu maddesiyle bu bende “denetim\nhizmetleri,” ibaresinden sonra gelmek üzere “deniz emniyetine yönelik acil\nmüdahale hizmetleri,” ibaresi eklenmiştir. [208] 7/4/2022 tarihli ve 31802 sayılı Resmî Gazete’de yayımlanan 98 sayılı\nCumhurbaşkanlığı Kararnamesinin 10 uncu maddesiyle bu fıkranın birinci\ncümlesinde yer alan “tahsil edildiği” ibaresi “hizmetin verildiği”, “sonuna”\nibaresi “onbeşine” şeklinde, ikinci cümlesinde yer alan “yirmisine” ibaresi\n“beşine” şeklinde, üçüncü cümlesinde yer alan “%10’a” ibaresi “%30’a”, “%3’e”\nibaresi “%5’e” şeklinde değiştirilmiştir. [209] 13/12/2018 tarihli ve 30624 sayılı Resmi Gazete’de yayımlanan 23 sayılı\nCumhurbaşkanlığı Kararnamesinin 11 inci maddesiyle bu fıkrada yer alan\n“Havacılık ve Uzay Teknolojileri Uzmanı,” ile “, Havacılık ve Uzay\nTeknolojileri Uzman Yardımcısı” ibareleri yürürlükten kaldırılmıştır. [210] 13/9/2018 tarihli ve 30534 sayılı Resmi Gazete’de yayımlanan 17 sayılı\nCumhurbaşkanlığı Kararnamesiyle bu maddede geçen “ile Toptancı Hal Konseyinin”\nibaresi “, Toptancı Hal Konseyi ile Göç Kurulunun” şeklinde değiştirilmiştir. [211] 18/9/2020 tarihli ve 31248 sayılı Resmi Gazete’de yayımlanan 67 sayılı\nCumhurbaşkanlığı Kararnamesinin 3 üncü maddesiyle, bu fıkrada yer alan “ile Göç\nKurulunun” ibaresi “, Göç Kurulu ile Afet ve Acil Durum Kurulunun” şeklinde\ndeğiştirilmiştir. [212] 6/4/2024 tarihli ve 32512 sayılı Resmî Gazete’de yayımlanan Cumhurbaşkanlığı\nKararnamesinin 36 ncı maddesiyle, bu fıkrada yer alan “ile Afet ve Acil Durum\nKurulunun” ibaresi “, Afet ve Acil Durum Kurulu ile Uluslararası İşgücü Danışma\nKurulunun” şeklinde değiştirilmiştir. [213] 13/9/2018 tarihli ve 30534 sayılı Resmi Gazete’de yayımlanan 17 sayılı\nCumhurbaşkanlığı Kararnamesiyle bu fıkrada geçen “Birinci” ibaresi “521 inci”\nşeklinde değiştirilmiştir. [214] 9/1/2019 tarihli ve 27 sayılı Cumhurbaşkanlığı Kararnamesinin 104 üncü\nmaddesiyle, bu fıkranın (b) bendinde yer alan “Maden İşleri Genel Müdürü” ibaresi\n“Maden ve Petrol İşleri Genel Müdürü”, (ç) bendinin dördüncü cümlesinde yer\nalan “Maden İşleri Genel Müdürlük” ibaresi “Maden ve Petrol İşleri Genel\nMüdürlüğü” şeklinde değiştirilmiştir. [215] 21/4/2021 tarihli ve 31461 sayılı Resmî Gazete’ de yayımlanan 73 sayılı\nCumhurbaşkanlığı Kararnamesinin 40 ıncı maddesi ile bu fıkranın (f) bendinde\nyer alan Aile, Çalışma ve Sosyal Hizmetler” ibareleri “Çalışma ve Sosyal\nGüvenlik” şeklinde (ı) bendinde yer alan “Aile, Çalışma ve Sosyal Hizmetler”\nibaresi “Aile ve Sosyal Hizmetler” şeklinde değiştirilmiştir. [216] 29/10/2021 tarihli ve 31643 sayılı Resmî Gazete’de yayımlanan 85 sayılı\nCumhurbaşkanlığı Kararnamesinin 17 nci maddesiyle bu fıkranın (b) ve (ı)\nbentlerinde yer alan “Çevre ve Şehircilik” ibareleri “Çevre, Şehircilik ve\nİklim Değişikliği” şeklinde değiştirilmiştir. [217] 17/1/2020 tarihli ve 31011 sayılı Resmî Gazete’ de yayımlanan 56 sayılı\nCumhurbaşkanlığı Kararnamesinin 11 inci maddesiyle bu bentte yer alan İçişleri\nBakanlığı Bakan Yardımcısı,” ibaresi yürürlükten kaldırılmış, “ve Hazine ve\nMaliye Bakanlığı Kamu Finansmanı Genel Müdüründen” ibaresi “, Hazine ve Maliye\nBakanlığı Kamu Finansmanı Genel Müdürü ve İçişleri Bakanlığı Strateji\nGeliştirme Başkanından” şeklinde değiştirilmiştir. [218] 30/9/2021 tarihli ve 31614 sayılı Resmî Gazete’ de yayımlanan 84 sayılı\nCumhurbaşkanlığı Kararnamesinin 1 inci maddesiyle bu fıkrada yer alan “Kamu\nFinansmanı Genel Müdürü” ibaresi “Finansal Piyasalar ve Kambiyo Genel Müdürü”\nşeklinde değiştirilmiştir. [219] 10/1/2019 tarihli ve 30651 sayılı Resmî Gazete’de yayımlanan 27 sayılı\nCumhurbaşkanlığı Kararnamesinin 104 üncü maddesiyle, bu fıkranın (g) bendinin\nbirinci cümlesinde yer alan “Petrol İşleri Genel Müdürlüğü” ibaresi “Maden ve\nPetrol İşleri Genel Müdürlüğü” şeklinde değiştirilmiştir. [220] 9/6/2022 tarihli ve 31861 sayılı Resmî Gazete’de yayımlanan 103 sayılı\nCumhurbaşkanlığı Kararnamesinin 1 inci maddesiyle bu fıkraya “bakan\nyardımcıları” ibaresinden sonra gelmek üzere “, Afet ve Acil Durum Yönetimi\nBaşkanı” ibaresi eklenmiştir. [221] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 9 uncu maddesiyle, bu\nKısmın başlığı “CUMHURBAŞKANLIĞI OFİSLERİ” iken metne işlendiği şekilde\ndeğiştirilmiştir. [222] 24/10/2019 tarihli ve 30928 sayılı Resmî Gazete’de yayımlanan 48 sayılı\nCumhurbaşkanlığı Kararnamesinin 6 ncı maddesiyle bu Kararnameye Yedinci\nKısmının “Cumhurbaşkanlığı Ofisleri” başlığından sonra gelmek üzere “Birinci\nBölüm” bölüm numarası ve “Kuruluş ve Tanımlar” bölüm başlığı eklenmiştir. [223] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 10 uncu maddesiyle, bu\nmaddenin birinci fıkrasında yer alan “, Dijital Dönüşüm Ofisi, Finans Ofisi,\nİnsan Kaynakları Ofisi ve Yatırım” ibaresi “Yatırım ve Finans” şeklinde, ikinci\nfıkrasında yer alan “Ofislerin” ibaresi “Yatırım ve Finans Ofisinin” şeklinde\nve “Ofisler” ibaresi “Yatırım ve Finans Ofisi” şeklinde değiştirilmiştir. [224] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 11 inci maddesiyle, bu\nfıkrada yer alan “Bölümde” ibaresi “Kısımda” şeklinde, “Dijital Dönüşüm Ofisi,\nFinans Ofisi, İnsan Kaynakları Ofisi ve Yatırım” ibareleri “Yatırım ve Finans”\nşeklinde değiştirilmiştir. [225] 24/10/2019 tarihli ve 30928 sayılı Resmî Gazete’de yayımlanan 48 sayılı\nCumhurbaşkanlığı Kararnamesinin 9 uncu maddesiyle bu Kararnameye 526 ncı\nmaddesinden sonra gelmek üzere “İkinci Bölüm” bölüm numarası ve “Dijital\nDönüşüm Ofisi” bölüm başlığı eklenmiştir. [226] 24/10/2019 tarihli ve 30928 sayılı Resmî Gazete’ de yayımlanan 48 sayılı\nCumhurbaşkanlığı Kararnamesinin 9 uncu maddesiyle bu Kararnameye “Üçüncü Bölüm”\nbölüm numarası ve “Finsans Ofisi” bölüm başlığı eklenmiştir. [227] 24/10/2019 tarihli ve 30928 sayılı Resmî Gazete’ de yayımlanan 48 sayılı\nCumhurbaşkanlığı Kararnamesinin 9 uncu maddesiyle bu Kararnameye “Dördüncü\nBölüm” bölüm numarası ve “İnsan Kaynakları Ofisi” bölüm başlığı eklenmiştir. [228] 24/10/2019 tarihli ve 30928 sayılı Resmî Gazete’ de yayımlanan 48 sayılı Cumhurbaşkanlığı\nKararnamesinin 9 uncu maddesiyle bu Kararnameye “Beşinci Bölüm” bölüm numarası\nve “Yatırım Ofisi” bölüm başlığı eklenmiştir. [229] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 13 üncü maddesiyle, bu b ölümün başlığı “Yatırım Ofisi” iken metne\nişlendiği şekilde değiştirilmiştir. [230] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 14 üncü maddesiyle, bu\nmaddenin başlığı ile birinci fıkrasının birinci cümlesinde yer alan “Yatırım”\nibarelerinden sonra gelmek üzere “ve Finans” ibareleri ile (ğ) bendinden sonra\ngelmek üzere (h), (ı) ve (i) bentleri eklenmiş ve sonraki bent buna göre\nteselsül ettirilmiştir. [231] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 15 inci maddesiyle, bu\nmaddenin başlığı ile birinci fıkrasının birinci cümlesinde yer alan “Yatırım”\nibarelerinden sonra gelmek üzere “ve Finans” ibareleri eklenmiş, (c) bendinin\n(7) numaralı alt bendinde yer alan “Uluslararası” ibaresi “Görev alanı\nkapsamında uluslararası” şeklinde değiştirilmiş, (ç) bendinden sonra gelmek\nüzere (d) bendi eklenmiş, sonraki bentler buna göre teselsül ettirilmiş, mevcut\n(d) bendinin (3) numaralı alt bendinden sonra gelmek üzere (4) ve (5) numaralı\nalt bentler eklenmiş ve sonraki alt bent buna göre teselsül ettirilmiştir. [232] 24/10/2019 tarihli ve 30928 sayılı Resmî Gazete’ de yayımlanan 48 sayılı\nCumhurbaşkanlığı Kararnamesinin 9 uncu maddesiyle bu Kararnameye “Altıncı\nBölüm” bölüm numarası eklenmiştir. [233] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 16 ncı maddesiyle, bu\nbölümün başlığı “Ortak hükümler” iken metne işlendiği şekilde değiştirilmiştir. [234] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 17 nci maddesiyle, bu fıkrada yer alan “Ofislerde” ibaresi yürürlükten\nkaldırılmıştır. [235] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 17 nci maddesiyle, bu fıkrada yer alan “Başkanlıkları” ibaresi\nyürürlükten kaldırılmıştır. [236] Anayasa Mahkemesinin 26/10/2023 tarihli ve E.:2018/118; K.:2023/180 sayılı\nKararı ile bu fıkranın üçüncü cümlesinde yer alan “…ile ücret miktarı ve her\nçeşit ödemeleri…” ibaresi iptal edilmiştir. [237] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 18 inci maddesiyle, bu fıkrada yer alan “Ofislerde” ibaresi “Ofiste”\nşeklinde değiştirilmiştir. [238] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 20 nci maddesiyle, bu\nfıkrada yer alan “Cumhurbaşkanlığı Yatırım Ofisi” ibaresi “ile Finans Ofisi ve\nYatırım Ofisine yapılan atıflar Yatırım ve Finans Ofisi” şeklinde\ndeğiştirilmiştir. [239] 28/3/2025 tarihli ve 32855 sayılı Resmî Gazete’ de\nyayımlanan 183 sayılı Cumhurbaşkanlığı Kararnamesinin 21 inci maddesiyle, bu\nkısım numarası ve başlığı eklenmiştir."}
]